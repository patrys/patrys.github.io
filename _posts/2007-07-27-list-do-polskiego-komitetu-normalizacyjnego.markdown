---
layout: post
status: publish
published: true
title: List do Polskiego Komitetu Normalizacyjnego
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 394
wordpress_url: http://room-303.com/blog/2007/07/27/list-do-polskiego-komitetu-normalizacyjnego/
date: 2007-07-27 16:49:02.000000000 +02:00
categories:
- varia
- software
tags: []
comments:
- id: 8295
  author: Adamh
  author_url: http://hoscilo.pypla.net
  date: '2007-07-27 17:04:31 +0200'
  date_gmt: '2007-07-27 16:04:31 +0200'
  content: To smutne gdy ludzie choć trochę świadomi tego o co chodzi w otwartych
    standardach odwracają się od tej idei. Zdecydowanie nie jest tak, że "podniecają
    się tylko fanatycy". Ciekawe, że monopol (czy może wybitnie skuteczny lobbing)
    w innych sferach życia ludzi oburza a w kwestii oprogramowania przyjęty został
    jako standard.
- id: 8296
  author: Łukasz Derkacz
  author_url: http://www.derkacz.eu
  date: '2007-07-27 17:30:39 +0200'
  date_gmt: '2007-07-27 16:30:39 +0200'
  content: Pożyczyłem sobie twój list i posłałem jako doktorant Uniwerku Wrocławskiego.
- id: 8297
  author: mcv
  author_url: http://mcv.jogger.pl/
  date: '2007-07-27 17:54:18 +0200'
  date_gmt: '2007-07-27 16:54:18 +0200'
  content: Elementarne, drodzy Watsoni. Ten szanowany człowiek po prostu dostał etat
    w Firmie zza oceanu. ;D
- id: 8301
  author: LeszekT
  author_url: http://leszekt.rootnode.pl
  date: '2007-07-27 19:59:54 +0200'
  date_gmt: '2007-07-27 18:59:54 +0200'
  content: Wysyłam właśnie jako admin Instytutu PANowskiego. Może coś to da...
- id: 8302
  author: Morfi
  author_url: http://morfi.wordpress.com
  date: '2007-07-28 01:55:37 +0200'
  date_gmt: '2007-07-28 00:55:37 +0200'
  content: Ja również wysłałem. Jako konsultant SAP, może i to coś da...
- id: 8303
  author: qx
  author_url: http://pieknedni.blogspot.com/
  date: '2007-07-28 07:05:12 +0200'
  date_gmt: '2007-07-28 06:05:12 +0200'
  content: Jaką, drodzy panowie, daliście łapówkę? Myślę, że M$ dał większą.
- id: 8307
  author: honey
  author_url: http://7thguard.net
  date: '2007-07-30 13:13:15 +0200'
  date_gmt: '2007-07-30 12:13:15 +0200'
  content: "Warto też rzucić okiem na najnowszy tekst na 7th, http://7thguard.net/news.php?id=5653
    - zaczynamy bardziej skoordynowaną akcję. Pomóżcie w nagłośnieniu, bo czas goni...\r\n\r\nł."
- id: 8310
  author: garion
  author_url: ''
  date: '2007-08-01 22:10:55 +0200'
  date_gmt: '2007-08-01 21:10:55 +0200'
  content: Microsoft nie próżnuje, ostatni DevFlash w całości poświęcili Open XML,
    czyli "nowemu standardowi, o który opiera się między innymi zapis danych w dokumentach
    biurowych". Przy okazji proszą o wsparcie w staraniach o uznanie tego formatu
    za standard ISO odsyłając na stronę www.openxmlcommunity.org.
- id: 8322
  author: 'NuLL'
  author_url: ''
  date: '2007-08-06 08:47:44 +0200'
  date_gmt: '2007-08-06 07:47:44 +0200'
  content: Czy ja to reakcja ?
---
<p>Pewnie widzieliście już <a href="http://7thguard.net/news.php?id=5649">newsa na stronie 7thGuard</a>? Członkowie Komitetu zdają się sugerować, że ich decyzja zależy od opinii uzyskanych od firm, zamiast od sensowności zgłoszonego projektu.</p>

<p>Jeśli ktoś ma problem z napisaniem listu (osoby prywatne raczej niewiele zdziałają, interesują się głównie opinią podmiotów), to poniżej można znaleźć moje wypociny.</p>

<blockquote><p>Do wiadomości Polskiego Komitetu Normalizacyjnego, a w szczególności komitetów KT 171 ds. Sieci Komputerowych i Oprogramowania i KT 182 ds. Ochrony Informacji w Systemach Teleinformatycznych.</p>


	<p>Szanowni Państwo,</p>


	<p>W imieniu firmy ITS Ltd. [1], pragnę wyrazić nadzieję, że Komitet nie przychyli się do propozycji standaryzacji formatu OOXML.</p>


	<p>Format ten jest formatem konkurencyjnym do już istniejącej i publicznie akceptowanej rodziny formatów Open Document [2] konsorcjum OASIS. W przeciwieństwie do Open Document (ODF, w zeszłym roku przyjętego jako standard ISO 26300), OOXML nie jest wspólnym wysiłkiem środowisk informatycznych, mającym na celu ujednolicenie wymiany dokumentów. Jest to próba umocnienia swojej pozycji na rynku przez monopolistę. Można to bardzo łatwo zauważyć, przyglądając się specyfikacji formatu, który sprawia wrażenie przygotowanego niedbale i w pośpiechu [3].</p>


	<p>Dodatkowo, przyjęcie tego formatu jako kolejnego standardu dla wymiany dokumentów biurowych nie daje żadnej korzyści w stosunku do istniejącego formatu ODF. Próba jego standaryzacji jest próbą zepchnięcia kosztów na resztę uczestników rynku oprogramowania. Jeśli standard ten zostanie przyjęty, firma Microsoft oszczędzi sobie konieczności pełnego dostosowania oferowanych produktów do formatu ODF, konkurencja ich zaś będzie zmuszona poświęcić swój czas i pieniądze na zaimplementowanie kolejnego formatu tylko po to, by mieć szansę utrzymania się na rynku.</p>


	<p>Jest to sytuacja dalece niepożądana i sprzeczna z zasadami uczciwej konkurencji, a przyjęcie formatu OOXML jako standardu zaszkodzi tak rynkowi, jak końcowym użytkownikom aplikacji biurowych – poprzez wzrost kosztów producentów aplikacji, wielość niezgodnych formatów i zagrożenia patentowe [4].</p>


	<p>Również z pozycji naszej – jako firmy zajmującej się budowaniem aplikacji internetowych – standaryzacja ta oznaczałaby konieczność poświęcenia dodatkowego czasu na wprowadzenie i przetestowanie obsługi dodatkowych formatów. Czasu, który wolelibyśmy poświęcić skupiając się na faktycznych potrzebach naszych klientów.</p>


	<p>Liczymy na to, że Komisja dołoży wszelkich starań, aby uchwalane standardy leżały w interesie publicznym, a nie wyłącznie monopolistów.</p>


	<p>[1] Internet Trading Solution Limited Sp. z o.o. oddział w Polsce, pl. Wolności 11, 50-071 Wrocław<br />[2] http://www.oasis-open.org/committees/office/<br />[3] NoOOXML.org, dział “Issues,” http://www.noooxml.org/<br />[4] http://www.noooxml.org/patents</p>


	<p>Z wyrazami szacunku,</p>


	<p>-- </p>

<p>Patryk Zawadzki &lt;patrys@pld-linux.org&gt;<br />programista, pasjonat informatyki, deweloper PLD Linux Distribution</p></blockquote>

<p>Zawiodła mnie tylko reakcja człowieka, którego bardzo szanuję:</p>

<blockquote><p>W zasadzie, to mam to w dupie. Już dawno przestały mnie interesować formaty, standardy, janosik, płatnik i wszystko co ma wspólnego z OO w rządzie, szkołach, z wolnymi podręcznikami i całym tym gównem. Sranie w banie, podniecają się fanatycy. Dla mnie to taka mała utopia, krąg ludzi liżących się po fiutach, ze Stallmanem w środku.</p></blockquote>
