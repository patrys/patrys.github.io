---
layout: post
status: publish
published: true
title: 'Wstęp do kultury: spam'
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 604
wordpress_url: http://room-303.com/blog/?p=604
date: 2009-05-07 13:29:43.000000000 +02:00
categories:
- varia
- web
tags: []
comments:
- id: 24441
  author: meta
  author_url: http://webbricks.blogspot.com/
  date: '2009-05-07 13:58:59 +0200'
  date_gmt: '2009-05-07 12:58:59 +0200'
  content: To jest niesamowite, że spam choć najbardziej znienawidzony jest ciągle
    jednak wysyłany. Pewnie w myśl zasady, że tania reklama jest dobra, bo jest dobra
    i tania ;)
- id: 24442
  author: x
  author_url: ''
  date: '2009-05-07 18:08:00 +0200'
  date_gmt: '2009-05-07 17:08:00 +0200'
  content: Bo jest, niestety, skuteczna...
- id: 24443
  author: CoSTa
  author_url: http://costa.kofeina.net
  date: '2009-05-08 08:54:27 +0200'
  date_gmt: '2009-05-08 07:54:27 +0200'
  content: Czepiasz się Patrys. A co ci mieli wprost napisać, że chcą pohandlować
    także mailami skoro w tłumaczeniach im niezbyt idzie o czym świadczy sięganie
    po spamowe metody? :)
- id: 24446
  author: Potfur
  author_url: ''
  date: '2009-05-08 18:42:08 +0200'
  date_gmt: '2009-05-08 17:42:08 +0200'
  content: Ostatnio bezlitośnie zacząłem zgłaszać polski spam na adres abuse serwera
    poczty, z którego został wysłany. Co ciekawe odpowiedź nadchodzi zazwyczaj bardzo
    szybko i co najważniejsze jest pozytywna (tj. konto spamera zostaje usunięte lub
    zawieszone).
- id: 24447
  author: Patrys
  author_url: http://room-303.com/
  date: '2009-05-08 18:59:23 +0200'
  date_gmt: '2009-05-08 17:59:23 +0200'
  content: "Potfur:\r\n\r\nWszystko fajnie, tylko to nie jest zwykłe powiększanie
    penisa z konta na GMailu, a prośba o zgodę na wysłanie reklamy wysłana z serwera
    i domeny należących do wspomnianej firmy. Chyba nie liczysz, że sami swoje konto
    usuną? ;)"
- id: 24450
  author: nickwymagany
  author_url: ''
  date: '2009-05-13 11:42:49 +0200'
  date_gmt: '2009-05-13 10:42:49 +0200'
  content: Jak to serwer firmy XY to tym łatwiej. Dziwię się, że o tym trzeba wspominać
    ;-) akurat Tobie. Na czarną listę do spamhausa zgłosić misiów - jak ich jakakolwiek
    poczta przestanie docierać do kogokolwiek to może zaczną myśleć (i zwolnią tanich
    marketoidów).
- id: 25038
  author: Ziucio
  author_url: ''
  date: '2010-05-13 19:31:56 +0200'
  date_gmt: '2010-05-13 17:31:56 +0200'
  content: Ciekawe... akurat szukam informacji o biurze Megaling, które oszukało wielu
    tłumaczy.... - firma coraz bardziej tajemnicza, ostatnio znikł z jej strony adres,
    a telefon spełnia funkcje pagera... :)
---
<p>Pewni <a href="http://megaling.com.pl/">spamerzy</a> wysłali mi właśnie taki potworek:</p>

<blockquote><p>Szanowni Panstwo !</p>
<p>Biuro Tlumaczen MEGALING oferujace niedrogie tlumaczenia zwraca sie do
Panstwa firmy z prosba o wyrazenie zgody na otrzymanie droga elektroniczna
informacji handlowych na temat produktów naszej firmy.</p>
<p>Jezeli wyrazaja Panstwo zgode na przeslanie przez nas droga elektroniczna
informacji handlowych w rozumieniu ustawy z dnia 18 lipca 2002 roku o
swiadczeniu uslug droga elektroniczna (Dz. U. Nr 144, poz. 1204 ze zm.)
prosimy o wyslanie pustego maila zwrotnego z tematem TAK.</p></blockquote>

<p>Oczywiście wierzę, że nie mówimy tu o masowym zbieraniu i przetwarzaniu adresów poczty elektronicznej. Wszak <del>spamerzy</del> <ins>tłumacze</ins> z całą pewnością moje dane znaleźli w katalogu przedsiębiorców, gdyż jak powszechnie wiadomo, mój blog jest zarejestrowaną czternastoosobową spółką akcyjną, na giełdzie jest notowany pod symbolem <code>CYCKI</code> i od lat w nagłówku wyświetla własny identyfikator <abbr>KRS</abbr>. Oczywiście.</p>

<p>Drogie dzieciaczki (ton celowo protekcjonalny, dzięki temu powstrzymuję się od użycia co dobitniejszych epitetów), jeśli wysyłacie zapytanie o zgodę na spamowanie, to macie obowiązek podać pełne dane podmiotu, który o taką zgodę prosi. Co ważniejsze jednak, wasze <em>zapytanie nie może zawierać samej oferty</em>. Dla zobrazowania, scenka rodzajowa.</p>

<blockquote><p>— Czy pozwoli Pan, że napiszę mu, że oferujemy tanie tłumaczenia?</p>
<p>— Nie pozwolę.</p>
<p>— Nie jest Pan zatem zainteresowany informacją, że tłumaczymy za jedyne 25 PLN od strony?</p>
<p>— Obawiam się, że nie.</p>
<p>— Jeśli nie interesują pana tłumaczenia pod przysięgą, być może zezwoli pan na wysłanie oferty dotyczącej <q>sprzedam Opla, rocznik 1998, stan dobry, lekko tłuczony</q>?</p></blockquote>

<p>cieszmy się jednak, że taka <q>logika</q> merketoidiotów ogranicza się do reklam.</p>

<blockquote><p>— Czy pozwoli Pan, żebym kopnął, o tak?</p>
<p>— Aaaa, moje jaja!</p>
<p>— Rozumiem. Nie jest pan zainteresowany, zatem powstrzymam się od przemocy.</p></blockquote>
