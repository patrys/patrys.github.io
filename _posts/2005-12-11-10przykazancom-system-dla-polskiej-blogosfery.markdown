---
layout: post
status: publish
published: true
title: 10przykazan.com - system dla polskiej blogosfery
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 199
wordpress_url: http://www.room-303.com/blog/2005/12/11/10przykazancom-system-dla-polskiej-blogosfery/
date: 2005-12-11 00:54:51.000000000 +01:00
categories:
- web
tags: []
comments:
- id: 2832
  author: Riddle
  author_url: http://riddle.jogger.pl
  date: '2005-12-11 01:18:52 +0100'
  date_gmt: '2005-12-11 00:18:52 +0100'
  content: Dopisany. ;-) Może się komuś przydam. :P
- id: 2833
  author: osx.jogger.pl
  author_url: http://osx.jogger.pl
  date: '2005-12-11 01:59:56 +0100'
  date_gmt: '2005-12-11 00:59:56 +0100'
  content: Jak "dopisać" swojego joga ?
- id: 2834
  author: Patrys
  author_url: http://room-303.com/
  date: '2005-12-11 02:20:57 +0100'
  date_gmt: '2005-12-11 01:20:57 +0100'
  content: Zgłosić się do nas przez Jabber. Póki co, Jogger nie oferuje niezbędnej
    funkcjonalności.
---
<p>Kiedy jakiś czas temu, z <a href="http://nbw.jogger.pl">Tomkiem</a>, zrealizowaliśmy żartobliwą promocję standardów sieciowych (o których więcej - wkrótce), wspomnieliśmy o tym, że wzięliśmy na poważnie głosy, które sugerowały, że powinniśmy zacząć robić coś wspólnie, na poważnie.</p>

<p>Trudno tamten projekt nazwać poważnym, dlatego tym razem, przyszedł czas na coś innego. Czy znacie 10 przykazań?</p>

<p><a href="http://10przykazan.com">10przykazan.com</a> to idea. Idea stworzenia systemu społecznego, zrzeszającego najciekawsze, najlepsze i najbardziej poczytne blogi i strony domowe w polskim internecie. Treść to podstawa, a dobry wygląd pomaga w promocji. Do systemu dostają się tylko te strony, które przejdą naszą rygorystyczną moderację (a koperty przekażą po cichu, pod stołem).</p>

<p>Zwykli ludzie, na hasło <q>blog</q>, natychmiast wysyłają zapytania do Google (czy innej, ulubionej, wyszukiwarki) by znaleźć blogi, o interesującej ich tematyce. Tu rodzi się problem &mdash; odnalezienie interesujących blogów w zalewie śmiecia takiego jak onetowe blogi <q>piętnastolatkuff</q> zniechęca. Rodzi także błędne przekonanie, że w blogach nie ma nic interesującego, a ludzie, którzy je prowadzą, to nieokrzesane fajtłapy, będące na bakier z ortografią i uprawiające ekshibicjonizm emocjonalny.</p>

<p>Nasz cel, to stworzenie sieci zrzeszającej najlepszych autorów, piszących na tematy, interesujące dla szerokiego grona zainteresowanych odbiorców. To doskonała okazja zwiększenia swojej poczytności. Być może także okazja do wypromowania swojej osoby czy projektu nad jakim pracujesz.</p>

<p>Prowadzisz dziennik, bloga, wiki a może stronę domową? Przyłącz się do nas.</p>

<p>W najbliższym czasie wyślemy odpowiedni kod do <a href="http://sparrow.jogger.pl">Sparrowa</a>, by <a href="http://jogger.pl">jogger.pl</a> wzbogacił się o funkcję pingback, tym samym, by ciekawe joggi mogły znaleźć się w naszym systemie.</p>
