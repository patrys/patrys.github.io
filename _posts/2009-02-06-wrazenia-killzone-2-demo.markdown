---
layout: post
status: publish
published: true
title: 'Wrażenia: Killzone 2 demo'
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 519
wordpress_url: http://room-303.com/blog/?p=519
date: 2009-02-06 11:07:01.000000000 +01:00
categories:
- gry
tags:
- ps3
- killzone
comments:
- id: 24120
  author: Drzewo
  author_url: ''
  date: '2009-02-06 21:56:51 +0100'
  date_gmt: '2009-02-06 20:56:51 +0100'
  content: Demko zassałem i przeszedłem w około 15 min ; wrażenia ? - czekam na premierę
    i natychmiast lecę zakupić ;D. Nic dodać nic ująć.
- id: 24129
  author: mls
  author_url: http://mls.jogger.pl
  date: '2009-02-07 03:21:50 +0100'
  date_gmt: '2009-02-07 02:21:50 +0100'
  content: Zdecydowanie, wrażenia po demku całkiem całkiem, ale... Czy coś tak krótkiego
    (demo) musi zajmować ponad 1GB? I to jeszcze nie w 1080p... ;)
- id: 24137
  author: CoSTa
  author_url: http://costa.kofeina.net
  date: '2009-02-07 10:43:02 +0100'
  date_gmt: '2009-02-07 09:43:02 +0100'
  content: "Ano, wrażenia po demku mam podobne. Mnie dodatkowo ujęła kolorystyka i
    dźwięki. Są przezacne. Z niecierpliwością czekam na postukanie w multi ale pamiętając
    solówkę z jedynki, na kampanię ostrzę sobie zębiska. Mam wielką nadzieję, że będzie
    to strzelanina z krwi i kości a nie jakieś pierdoły w stylu przenoszenia myślą
    beczek czy inne głupoty, które ponoć podnoszą grywalność.\r\n\r\nNo i gra wychodzi
    w dzień moich urodzin. Jest skazana na kupienie :)\r\n\r\nZa to demo Resiego mnie
    rozczarowało bardzo. Ejże, ja pamiętam Resiego jako zupełnie co innego a nie strzelnicę
    w stylu House of Dead."
- id: 24289
  author: Łukasz Adamczuk
  author_url: http://adamczuk.net.pl/
  date: '2009-02-12 23:59:39 +0100'
  date_gmt: '2009-02-12 22:59:39 +0100'
  content: "Powiem Ci Patrys to jest moja najbardziej oczekiwana gra na PS3. W końcu
    maszynka Sony pokaże pazur. Premiera już blisko.\r\n\r\nBTW. usuń proszę mój komentarz
    przy wcześniejszym wpisie"
- id: 24487
  author: popik99
  author_url: http://www.pkhb.pl
  date: '2009-08-03 08:22:06 +0200'
  date_gmt: '2009-08-03 07:22:06 +0200'
  content: Trailer HD  http://www.youtube.com/watch?v=ovTcEquMl2I&amp;feature=channel_page
---
<p class="strip"><a href="http://www.flickr.com/photos/patrys/3257032563/" title="Killzone 2 by patrys, on Flickr"><img src="http://farm4.static.flickr.com/3333/3257032563_68892a75ef.jpg" width="500" height="281" alt="Killzone 2" /></a></p>

<p>Tak, taki to okres, że wszyscy piszą o jednym, ale nie jest przecież tak źle &mdash; przynajmniej na tym blogu nie dowiecie się, kto został nowym dyrektorem kreatywnym, a kto z kolegami przyznał sobie <q>nagrodę za najlepszą kreację multimedialną, która to nagroda wcale nie jest nagrodą od kolegów i nie świadczy o wzajemnym całowaniu się w ptaszka.</q> A, no i nie jeżdżę na wszystkie *campy, żeby nie dostać w tubę, więc czujcie się bezpieczni.</p>

<p>Wróćmy zatem do pisania stereotypowej notki na temat premiery demonstracyjnej wersji Killzone 2:</p>

<blockquote><p>Gra zapowiada się cudnie. ROTFLOLMAOMFG BBQ!</p></blockquote>

<p>I po bólu, możemy przejść do ciekawszych rzeczy. Zacznijmy od grafiki.</p>

<p><del>Nowym dyrektorem krea&hellip;</del> Niektórzy &mdash; co widać po komentarzach w różnych serwisach poświęconych grom &mdash; spodziewali się tekstur, które można oglądać pod mikroskopem. Inni oczekiwali modeli o siatkach złożonych z miliardów trójkątów. Teraz obie te grupy się zawiodły. Jaka jest grafika? Otóż <em>grafika jest zajebista</em>.</p>

<p>Tekstury są świetnie zmapowane na obiektach, woda wygląda koncertowo (i odbija się w niej to, co powinno, a nie znajdujący się kilometr dalej most i góry w tle, jak to na ogół bywa) a modele są jednymi z najładniejszych, jakie widziałem. Nie ma mowy o żadnych widocznych szwach na styku tekstur, nie ma ośmiokątnych zaokrągleń, animacje stoją na najwyższym poziomie (drżącą rękę przy napiętych mięśniach podczas podciągania innego żołnierza na platformę z windą <em>trzeba zobaczyć</em>) i &mdash; przede wszystkim &mdash; zupełnie nie widać skalowania <abbr title="level of detail">LOD</abbr> (czego nie można powiedzieć o <q>hicie</q> zatytułowanym Force Unleashed). Dobrych kilka minut stałem z głową 20 cm od ekranu 32" i oglądałem broń, z którą zaczynamy rozgrywkę.</p>

<p>Czas na mapy. Po ośmiu minutach rozgrywki (tyle potrzeba na przejście obu dostępnych w demie sekcji Koryntu) ciężko ocenić, jak prezentuje się gra. W demie plansze robią wrażenie, choć nie mamy tu do czynienia z rewolucyjnym systemem zniszczeń, jaki wróżyli nam recenzenci. Ot, można przestrzelić drewnianą skrzynkę albo wysadzić kilka butli z gazem bądź ciekłym paliwem. Może to i dobrze, bo burzenie budynków za pomocą granatnika 40 mm w Bad Company wywołało u mnie tylko uśmiech politowania.</p>

<p>Cała reszta zniszczeń &mdash; z mostem nad Koryntem włącznie &mdash; to precyzyjnie oskryptowane zdarzenia, które &mdash; choć śliczne &mdash; występują sporadycznie i zawsze w ten sam sposób. Co zwraca uwagę to odłamki zniszczonych obiektów, które nie teleportują się na pokład Enterprise w pięć sekund po eksplozji, tylko posłusznie leżą tam, gdzie je fizyka cisnęła.</p>

<p>Na koniec zaś zostawiłem sobie sterowanie. Czy gra się dobrze? Gra się świetnie, to jest ten poziom intuicyjności otoczenia, przy którym nawet Resistance 2 może wydać się nieco toporny. Żeby jednak w pełni cieszyć się kontrolą nad głównym bohaterem musiałem zmienić nieco domyślne obłożenie pada. Nie zrozumcie mnie źle, są gry, gdzie z początku sterowanie wydaje się nieintuicyjne, ale z czasem gracz uczy się je kochać (Mirror's Edge). Są też gry, gdzie ma się wrażenie, jak gdyby autorzy dołożyli wszelkich starań, aby czymś się wyróżniać na tle gatunku.</p>

<p>O ile konieczność przytrzymywania przycisku w celu ukrycia się za przeszkodą sprawdza się świetnie, o tyle podnoszenie broni do oka w postaci przełącznika jest tak wygodne, jak golenie z użyciem kamerki 0.3 megapiksela zamiast lustra. Niezwłocznie po uruchomieniu zalecam więc wyłączenie przełącznika celowania i zamianę miejscami R3 i L1, co w efekcie daje sterowanie idealne &mdash; niemal identyczne z serią Call of Duty.</p>

<p>Czy gra jest warta zakupu? Nawet jeśli pozostałych kilka godzin gry niczym się nie różni od dwóch sekcji zawartych w wersji demonstracyjnej. Czy oznacza śmierć konkurencyjnych konsol? Zdecydowanie nie. Cóż, pokuszę się nawet o małe proroctwo i powiem, że jeśli Killzone 2 nie okaże się system sellerem, to w tym roku żadna inna gra nie będzie miała na to szansy (mówię oczywiście o rynku amerykańskim, w Europie Sony radzi sobie świetnie). Nic to, jako szczęśliwy posiadacz PlayStation 3 cierpliwie czekam na koniec lutego.</p>
