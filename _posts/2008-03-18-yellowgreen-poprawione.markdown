---
layout: post
status: publish
published: true
title: YellowGreen poprawione
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 435
wordpress_url: http://room-303.com/blog/2008/03/18/yellowgreen-poprawione/
date: 2008-03-18 15:31:16.000000000 +01:00
categories:
- web
tags: []
comments:
- id: 18751
  author: Seban
  author_url: http://blog.sebastiannowak.net
  date: '2008-03-18 19:55:27 +0100'
  date_gmt: '2008-03-18 18:55:27 +0100'
  content: Ja narazie się wstrzymuję ze zgłoszeniem. Ciągle chyba nie jest dokładnie
    opisane jak to ma wyglądać ta reklama na blogu. A nie chciałbym (nikt by nie chciał)
    by to były flashowe oczojebne toplayery. Narazie mam u siebie AdWords i LinkLifta.
    LinkLift przynosi mi zdecydowanie więcej kasy, bo AdWords w ogóle mi nie przynosi
    ;-)
- id: 18755
  author: zar
  author_url: http://blog.eldoras.com
  date: '2008-03-18 21:20:40 +0100'
  date_gmt: '2008-03-18 20:20:40 +0100'
  content: "@Seban: Bo AdWords jest od wydawania kasy :P\r\n\r\nPowoli im to zbieranie
    blogow wychodzi... Dopiero 13, a strona ma juz dobry tydzien bodaj... Ale zycze
    im dobrze. Chociaz layout mi nie lezy za bardzo."
- id: 18759
  author: lyl.
  author_url: ''
  date: '2008-03-19 12:12:17 +0100'
  date_gmt: '2008-03-19 11:12:17 +0100'
  content: "ten serwis to nic innego jak słaba kalka\r\n\r\nhttp://www.federatedmedia.net/"
---
<p>Narzekanie to moja specjalność, ale żeby pozostać sprawiedliwym, muszę wspomnieć, że <a href="http://room-303.com/blog/2008/03/13/falstartup-yellowgreen/">usterkę, którą zgłosiłem wcześniej</a>, usunięto błyskawicznie. Tak, zgłosiłem swojego bloga ponownie i tak, został przyjęty, ale nie &mdash; nie piszę tej notki w związku z jakimś wewnętrznym regulaminem, który nakazywałby słodzenie w całej Sieci.</p>

<p>Piszę dlatego, że sieci reklamowych ci u nas dostatek &mdash; są i takie, które celują wyłącznie w blogi &mdash; ale żadna nie potrafi się przebić. Przed <a href="http://yellowgreen.pl/">YellowGreen</a> mieliśmy oczywiście <a href="http://krytycy.pl/">Krytyków</a> ze sponsorowanymi recenzjami produktów. Bardzo spodobał mi się ich regulamin, ale ten blog niespecjalnie może aspirować do szeroko pojętego recenzowania. Z jednej strony ciężko mi sobie wyobrazić siebie z kartonem próbek perfum czy setką loginów do webappsów dla garncarzy (łeb-dwa-zera nadciąga); z drugiej strony, kto wie, może któregoś dnia Apple poprosi o ocenę współpracy nowej generacji iPhonów z systemami linuksowymi (hint: nie współpracują prawie wcale)?</p>

<p>Żarty na bok. Jak wspomniałem, agencji reklamowych jest wiele, ale konkurencja raczej znikoma. Zdaje się, że briefingi większości podobnych projektów zaczynają się od słów <q><em>to przecież blogosfera, sami do nas przyjdą, a potem coś wymyślimy</em>.</q> Owo <q>potem</q> nigdy nie następuje i okazuje się, że nie wystarczy znaleźć strategicznego klienta na toplayery, żeby wzbogacić się na blogach. Nie wystarczy też zgarnąć pół platformy blogowej, by zarobić cokolwiek.</p>

<p>Chciałbym, żeby YellowGreen było inne. By razem z Krytykami pokazali reszcie marketoidów, że blogi to wdzięczne miejsce na reklamę, jeśli podejść do niej z głową. Bo reklama to nie tylko krzykliwe drapacze sidebarów i gadające atrapy niusów. Ważniejsze od irytowania internautów jest zwiększanie świadomości marki, informowanie o mniej oczywistych zaletach, czy pomoc w dobraniu właściwego rozwiązania do konkretnej sytuacji. Zarówno specjaliści w konkretnych dziedzinach, jak i szarzy konsumenci, postrzegani są jako dalece bardziej obiektywne źródło opinii niż najlepsze slogany na billboardach.</p>

<p>Ważna jest forma. <q>Lepszy niż wiodący zwykły proszek</q> mamy już w telewizji, ale tam specyfika mediów zmusza nas do oglądania nawet najgłupszych haseł, jeśli wypadną w połowie ulubionego filmu (dlatego wypadają średnio co 5 minut ulubionego filmu). W internecie pozbyć się reklamy jest banalnie prosto, dlatego próby przenoszenia środków stosowanych w tradycyjnej prasie i telewizji przyczyniają się tylko do popularyzacji adblokerów.</p>

<p>Problemem jest tylko uświadomić reklamodawcom różnicę w nakładzie pracy pomiędzy czytaniem gazety z nożyczkami w ręku a kliknięciem przycisku <q>blokuj</q> w przypadku reklamy w internecie. Z tym, że ów przycisk jest dużo skuteczniejszy od nożyczek, bo na ogół owocuje całkowitą eliminacją wszystkich reklam danej agencji.</p>

<p>Mam nadzieję, że <abbr title="YellowGreen">YG</abbr> nie pójdzie w ślady swych poprzedników i że już niedługo Polska będzie miała swój odpowiednik <a href="http://www.projectwonderful.com/">Project Wonderful</a> czy <a href="http://coudal.com/deck/">The Deck</a>. Cóż, powodzenia.</p>
