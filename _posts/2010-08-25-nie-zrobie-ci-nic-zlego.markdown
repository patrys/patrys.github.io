---
layout: post
status: publish
published: true
title: Nie zrobię ci nic złego
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 1043
wordpress_url: http://room-303.com/blog/?p=1043
date: 2010-08-25 21:26:32.000000000 +02:00
categories:
- varia
tags: []
comments:
- id: 25144
  author: Remik
  author_url: ''
  date: '2010-08-25 23:01:53 +0200'
  date_gmt: '2010-08-25 21:01:53 +0200'
  content: Mnie klient zapytał o CentrumFaktur i poleciłem a potem zapytał "ale czy
    moje dane są bezpieczne?". Jak mu wytłumaczyłem to jeszcze bardziej zwątpił. Dopiero
    wzmianka o trojanach pomogła:P
- id: 25145
  author: Minio
  author_url: http://minio.xt.pl
  date: '2010-08-25 23:26:48 +0200'
  date_gmt: '2010-08-25 21:26:48 +0200'
  content: Gdzieś kiedyś czytałem że niby ludzki mózg nie radzi sobie zbyt dobrze
    z negacją. Tzn. kiedy przedstawi mu się informacje "to zwierzę nie ma czterech
    nóg" to najpierw sobie wyobraża zwierzę o czterech nogach, a potem to wyobrażenie
    neguje. Dlatego podawanie informacji w sposób negatywny sugestywniej oddziałuje
    na wyobraźnię, ale jednocześnie prowadzi do efektów zgoła przeciwnych od zamierzonych.
- id: 25181
  author: nickers
  author_url: ''
  date: '2010-09-13 22:03:00 +0200'
  date_gmt: '2010-09-13 20:03:00 +0200'
  content: Czy to nie jest związane z faktem przypominania użytkownikowi o zagrożeniu?
    Faktycznie, gdy tylko na stronie była informacja "nie wysyłamy spamu" bałem się
    podać maila. Ostatnio jednak stałem się bojaźliwy i jest odwrotnie, nie staram
    się nie podawać maila gdy nie ma tej informacji (oczywiście to nie jedyny czynnik
    na to wpływający). Mój mózg działa odwrotnie? :)
- id: 25247
  author: riddle
  author_url: http://riddle.pl
  date: '2010-11-15 20:26:57 +0100'
  date_gmt: '2010-11-15 19:26:57 +0100'
  content: "W niektórych przypadkach ma to sens. Np gdy robisz appkę wykorzystującą
    API Twittera, warto upewnić użytkowników, że po autoryzacji nic im automatycznie
    nie umieścisz w profilu. Warto, bo non stop zdarzają się przypadki, że cwane aplikacje
    właśnie to robią, a ludzi krew zalewa i przestają próbować nowych.\r\n\r\nRóżnica
    jest taka, że Twitter i jego aplikacje raczej target mają inny. YMMV."
---
<p><a href="http://arstechnica.com/science/news/2010/08/users-are-still-idiots-cough-up-personal-data-despite-warnings.ars">Wczorajszy przedruk</a> w Ars Technice pokazuje ciekawe zjawisko. Im bardziej użytkownicy są przekonywani o poufności i bezpieczeństwie swoich danych, z tym większym trudem przychodzi im owe dane podać.</p>

<p>Jeśli się nad tym jednak zastanowić, okazuje się, że jest to związane z całkiem normalnym funkcjonowaniem mózgu. Ktoś pamięta skecz o pilotach w wykonaniu Monty Pythona?</p>

<blockquote><p>— Tu mówi wasz kapitan, nie ma absolutnie żadnych powodów do paniki.</p>
<p>— &hellip;</p>
<p>— Skrzydła wcale się nie palą!</p></blockquote>

<p>Najistotniejszą rolę odgrywa tutaj sam fakt wspomnienia o niewystąpieniu określonego czynnika. Czy ktokolwiek z was jest sobie w stanie wyobrazić lunapark z kolejką górską, przy której stoi poniższa tabliczka?</p>

<blockquote><p>Inspekcja techniczna zapewnia, iż w wyniku korzystania z kolejki nie zginiesz powolną śmiercią, miażdżony przez tony giętych z potwornym zgrzytem rur i rozcięty na pół blachą opatrzoną logo naszego parku rozrywki.</p></blockquote>

<p>"Dlaczego w ogóle miałbym o tym pisać?" Brzmi idiotycznie, prawda? "Z pewnością nikt rozsądny nie zrobiłby nic podobnego!"</p>

<p>Tymczasem każdego dnia wystawiamy swoje małe tabliczki:</p>

<blockquote><p>Nasz serwis jest wyjątkowo bezpieczny. Nikomu nie udostępnimy twojego adresu e-mail. Ani żadnych innych twoich danych. Postaramy się działać akurat wtedy, kiedy będziesz nas potrzebował. A w razie czego mamy kopie zapasowe.</p></blockquote>

<p>A potencjalny klient czyta i&hellip; zamyka okno przeglądarki.</p>
