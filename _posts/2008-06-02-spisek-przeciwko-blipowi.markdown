---
layout: post
status: publish
published: true
title: Spisek przeciwko Blipowi?
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 449
wordpress_url: http://room-303.com/blog/?p=449
date: 2008-06-02 13:20:18.000000000 +02:00
categories:
- web
tags: []
comments:
- id: 19931
  author: Bartek Raciborski
  author_url: http://www.webstop.pl
  date: '2008-06-02 13:34:04 +0200'
  date_gmt: '2008-06-02 12:34:04 +0200'
  content: "W zasadzie Twój ostatni akapit podsumowuje wszystko. To nie jest problem
    blipa. To problem niezrozumienia przez ludzi tego jak działają nowe technologie
    a czasem nawet jak działa świat. Nie można wymagać od twórców produktów żeby nie
    udostępniali niczego, czym użytkownik może sobie zrobić krzywdę (czym byś sobie
    wtedy wyprasował koszule).\r\n\r\nTo, że jakiś ćwierćinteligent ze służb wywiadu
    opublikuje zdjęcia swoje i kolegów na naszej-klasie, ktoś inny napisze na blipie
    że kowalski to c...j a ktoś inny zapragnie sprawdzić, czy przez rozgrzane żelazko
    rozmawia się równie dobrze co przez jego telefon Siemensa, to nie jest w najmniejszym
    stopniu wina twórców wspomnianych produktów.\r\n\r\nCzłowiek jest bardzo kreatywną
    istotą i podobno jednemu nawet udało się utopić w talerzu zupy. Jestem przekonany,
    że dla dowolnego produktu znajdziemy osoby, które z jego pomocą zrobiły sobie
    krzywdę. Tylko czy należy winić za to twórców tych produktów? Wówczas każdy kto
    cokolwiek na tym świecie stworzył, byłby winny."
- id: 19933
  author: Patrys
  author_url: http://room-303.com/
  date: '2008-06-02 13:50:57 +0200'
  date_gmt: '2008-06-02 12:50:57 +0200'
  content: "Bartek:\r\n\r\nAni ja, ani Vagla, nie oskarżamy Blipa. Vagla pokazał problem,
    który istnieje i z którym spotkał się już Twitter. Mamy teraz do wyboru zastanowić
    się, jak zminimalizować skutki (choćby przez edukację użytkowników) albo udawać,
    że problemu nie ma i nie będzie (co zdaje się robić reuptake)."
- id: 19934
  author: Bartek Raciborski
  author_url: http://www.webstop.pl
  date: '2008-06-02 14:40:16 +0200'
  date_gmt: '2008-06-02 13:40:16 +0200'
  content: "Nie używam Twittera, ale sądząc po tym, co pisze Vagla, są to dwa zupełnie
    różne problemy?\r\n\r\n\"a ostatnio nawet wielkie wzburzenie wywołała informacja,
    iż komunikaty wysyłane między dwoma dowolnymi użytkownikami _stały_się_ powszechnie
    dostępne. \"\r\n\r\n(podkreślenie moje)"
- id: 19935
  author: skx
  author_url: http://skxpl.eu.org
  date: '2008-06-02 14:51:27 +0200'
  date_gmt: '2008-06-02 13:51:27 +0200'
  content: Twój post jest trzecią blogową publikacją, jaką przeczytałem o Blipie w
    ciągu 15 minut przeglądania rssów i w końcu zajrzałem -- "nieważne co mówią, ważne,
    że mówią i nie przekręcają nazwiska". Ten "flejm" (notabene pierwszy jaki widzę
    na blogach; publikowanie na własnej stronie znacząco podnosi kulturę wypowiedzi,
    w porównaniu np. do usenetu) czy "fud" świetnie się przysłuży blipowi.
- id: 19937
  author: Marcin Jagodziński
  author_url: http://netto.blox.pl
  date: '2008-06-02 16:32:40 +0200'
  date_gmt: '2008-06-02 15:32:40 +0200'
  content: "pozwolę się nie zgodzić.\r\n\r\nz tego, co ja zrozumiałem, to pokazano
    tam 3 rzeczy, które spotkały twittera. \r\n\r\n1. ujawnienie prywatnych profili
    w skutek awarii. blip a) nie ma prywatnych profili; b) straszenie, że w przypadku
    awarii mogą zostać ujawnione jest przedwczesne. \r\n\r\n2. problem z obrażaniem/gnębieniem
    użytkowników + bliżej niezdefiniowanym spamem. odwieczne problemy wszystkich serwisów
    społecznościowych\r\n\r\n3. problem z wydajnością twittera.\r\n\r\nte 3 rzeczy
    (poza pierwszą) nie mają NIC wspólnego z \"wydobywaniem\" informacji z wiadomości,
    które raczysz określać jako prywatne, co jest założeniem niesłusznym. to klasyczny
    fud, rozszerzanie \"straszenie\" na rzeczy, które jeszcze się nie zdarzyły i być
    może nigdy się nie zdarzą."
- id: 19939
  author: Patrys
  author_url: http://room-303.com/
  date: '2008-06-02 16:36:09 +0200'
  date_gmt: '2008-06-02 15:36:09 +0200'
  content: "Marcin:\r\n\r\nProblemem jest właśnie to, że ludziom wydaje się, że skierowane
    wiadomości są prywatne. Umieszczają tam prywatne informacje, których nie podaliby
    przypadkowym przechodniom na ulicy."
- id: 19940
  author: Marcin Jagodziński
  author_url: http://netto.blox.pl
  date: '2008-06-02 16:58:57 +0200'
  date_gmt: '2008-06-02 15:58:57 +0200'
  content: "Patrys: \r\n\r\nNie wiem, czy tak jest. Faktycznie możliwość ich wyszukiwania
    mogła wielu zaskoczyć, bo już fakt, ze ktoś inny z Blipa jest w stanie je przeczytać
    nie powinna. Przecież każdy wchodząc na cudzy kokpit widzi te wiadomości. Ale
    zgadza się, taki problem istnieje. Nie widzę tylko dobrego rozwiązania. Straszenie
    i szukanie paragrafów (a może prawa autorskie? a jeszcze podciągnijmy pod tajemnicę
    służbową?) raczej do niczego nie prowadzi. Zwłaszcza takie rozszerzone straszenie.
    Tzn. prowadzi: do nie korzystania z serwisu, a nie do korzystania w rozsądny sposób."
- id: 19949
  author: VaGla
  author_url: http://prawo.vagla.pl
  date: '2008-06-03 02:39:45 +0200'
  date_gmt: '2008-06-03 01:39:45 +0200'
  content: "Cóż. Nadal staram się nie atakować nikogo, chociaż - jak przypuszczam
    - po przeczytaniu \"odpowiedzi\" Marcina wiele osób by mi wybaczyło, gdybym odniósł
    się \"personalnie\" do poruszanych tam stwierdzeń. W każdym razie opublikowałem
    drugi tekst:\r\n\r\nRegulamin korzystania z Serwisu blip.pl\r\nhttp://prawo.vagla.pl/node/7905"
---
<p>Z całym szacunkiem dla <a href="http://netto.blox.pl/html">reuptake</a>, nie bardzo widzę sens <a href="http://netto.blox.pl/2008/06/jest-na-blipa-zlecenie.html">jego ostatniej notki</a>. <a href="http://prawo.vagla.pl/node/7903">Vagla pisze bardzo sensownie</a> i nie jest to tekst <q>poświęcony w połowie twitterowi i 100 innym rzeczom.</q> Vagla wskazuje na to, co dzieje się z pierwowzorem Blipa i co któregoś dnia może spotkać i wersję polską. Właściwie pokazał, że już pojawiły się pierwsze (bez względu na to, czy to żart) próby wykorzystania <abbr title="Application Programming Interface">API</abbr> serwisu do wydobywania prywatnych informacji.</p>

<p>Jasne, można się spierać o to, że przecież serwis wyraźnie zaznacza, że cała treść jest publicznie dostępna. Problem w tym, że ludzie bez wiedzy informatycznej mają na ten temat swoje własne wyobrażenia. Kto z szarych blipowiczów jest świadom faktu, że raz wysłana i usunięta wiadomość mogła w międzyczasie zostać zindeksowana za pomocą <abbr>API</abbr> przez niezależny serwis? Ile osób wie, że treści wysłane na Blipa mogą nagle pojawić się w wynikach wyszukiwania Google? Na przykład podczas rutynowego sprawdzania potencjalnych kandydatów do pracy?</p>

<p>To co dziś jest prywatną opinią w zamkniętej dyskusji lub żartem wysłanym do kolegi, wyrwane z kontekstu może nieoczekiwanie zaatakować w trakcie rozmowy kwalifikacyjnej w postaci pytania <q>dlaczego uważa Pan, że nasz kluczowy partner jest &mdash; cytuję &mdash; do dupy?</q> To są rzeczy, o których mało kto teraz myśli. Do złudnego poczucia prywatności przyczynia się też funkcja usuwania wysłanych wcześniej statusów. Jest bardzo użyteczna w przypadku poprawiania literówek, ale na niewiele zda się, gdy przypadkiem <q>chlapniemy</q> więcej, niż chcielibyśmy powiedzieć stojąc z megafonem na dachu pobliskiego targowiska.</p>

<p>Na Blipie prywatność nie istnieje, nie da się jej też nic stamtąd skutecznie usunąć i trzeba się z tym pogodzić. Jeśli masz wstydliwy sekret, to użyj telefonu albo komunikatora z silnym szyfrowaniem. Proste &mdash; w teorii. Problem oczywiście leży gdzie indziej. Ludzie zawsze będą strzelać sobie w stopę, niezależnie, czy damy im do ręki komputer, czy flamaster, o czym dobitnie świadczą własne numery telefonów komórkowych, pozostawiane na przystankowych wiatach przez siedemnastoletnie <q>krejzolki</q> i hasła do przeróżnych systemów informatycznych, pieczołowicie przyklejane na żółtych karteczkach do biurowych monitorów.</p>
