---
layout: post
status: publish
published: true
title: O hakerach, miłości i sławie
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 950
wordpress_url: http://room-303.com/blog/?p=950
date: 2010-06-15 22:59:51.000000000 +02:00
categories:
- varia
tags: []
comments:
- id: 25070
  author: DeeJay1
  author_url: ''
  date: '2010-06-16 08:04:05 +0200'
  date_gmt: '2010-06-16 06:04:05 +0200'
  content: WTF?
- id: 25071
  author: Edek Kruszkowski
  author_url: http://mapvivo.com
  date: '2010-06-16 10:06:02 +0200'
  date_gmt: '2010-06-16 08:06:02 +0200'
  content: Yeaaah! Patrys w końcu pisze książke!
- id: 25072
  author: Wojciech Błaszkowski
  author_url: http://www.blaszkowski.com/
  date: '2010-06-16 10:38:08 +0200'
  date_gmt: '2010-06-16 08:38:08 +0200'
  content: "Motyla noga !\r\n\r\nCzyżby posępny mistrz ciętej riposty (p.m.c.r.) nieśmiało,
    acz konsekwentnie zanurzał twarz w wiatr emerytury ? ;-)"
- id: 25075
  author: Patrys
  author_url: http://room-303.com/blog/
  date: '2010-06-16 10:57:33 +0200'
  date_gmt: '2010-06-16 08:57:33 +0200'
  content: "Wojciech:\r\n\r\nAż tak źle już ze mną?"
- id: 25076
  author: Fuzzy
  author_url: ''
  date: '2010-06-16 12:51:58 +0200'
  date_gmt: '2010-06-16 10:51:58 +0200'
  content: "Czyżbym jako jedyny kliknął i przeczytał? :)\r\nNie ma się co denerwować,
    są różne perspektywy patrzenia na świat. Alex pisał z perspektywy biznesu w wielkiej
    korporacji i tam faktycznie nikt nie wie i ma gdzieś co robią programiści. Ale
    już szef działu R&amp;D nie ma :). Taki life.\r\nZa to puenta oryginalnego artykułu
    też jest prawdziwa... bo możesz sobie korzystać z tego \"rurkowego\" centralnego
    ogrzewania, e-maili, czy płytek DVD, ale jestem pewien, że nie powiesz mi, kto
    je wymyślił."
- id: 25077
  author: Patrys
  author_url: http://room-303.com/blog/
  date: '2010-06-16 12:58:03 +0200'
  date_gmt: '2010-06-16 10:58:03 +0200'
  content: "Fuzzy:\r\n\r\nThat was part of the point. Nie robimy nowszych i lepszych
    rzeczy dla sławy. Robimy to, bo lubimy, a skutek uboczny jest taki, że nie używamy
    dziś CP/M."
- id: 25078
  author: Wojciech Błaszkowski
  author_url: http://www.blaszkowski.com/
  date: '2010-06-16 14:12:43 +0200'
  date_gmt: '2010-06-16 12:12:43 +0200'
  content: "Patrys: \r\n\r\nAbsolutnie nie mówię, że z Tobą źle. Dawno nie czytałem
    w pokoju 303 nic co odbiegało by od Django raczej dalej niż rzut beretem. Gdzie
    ta gniewna buntowniczość rodem z 2005 roku ?\r\n\r\nBosz.. to aż tyle czasu minęło
    ?! :("
- id: 25081
  author: mmazur
  author_url: http://mmazur.7thguard.net/
  date: '2010-06-17 20:09:33 +0200'
  date_gmt: '2010-06-17 18:09:33 +0200'
  content: "Serio jesteś sobie w stanie sam siebie przekonać o poczuciu misji, czy
    jakimś wyższym celu i skorelować to w swojej głowie z klepaniem kolejnych stron
    dla jakiejś firmy?\r\n\r\nPowiedz jak to zrobić."
- id: 25082
  author: Patrys
  author_url: http://room-303.com/blog/
  date: '2010-06-17 20:27:25 +0200'
  date_gmt: '2010-06-17 18:27:25 +0200'
  content: "mmazur:\r\n\r\nMoim znajomym i współpracownikom wystarcza poczucie dobrze
    rozwiązanego problemu i dobrze napisanego kodu. Myślałem, że misje i wizje to
    mają korporacje na swoich wizytówkach ;)"
- id: 25088
  author: Hoppke
  author_url: ''
  date: '2010-06-25 15:48:21 +0200'
  date_gmt: '2010-06-25 13:48:21 +0200'
  content: "W pracy widze np. 15-letni system pisany w Smalltalku/Gemstone, przetwarzajacy
    kazdego dnia zlecenia warte miliardy dolarow.\r\n\r\nWidze tez AS/400 z RPG3,
    rowniez dzwigajace bardzo duza odpowiedzialnosc (i dzialajace od lat bez wiekszych
    problemow).\r\n\r\nKazdemu programiscie, ktory ceni sobie \"dobre rozwiazanie
    problemu i dobrze napisany kod\" szczerze zycze, by jego aplikacja zestarzala
    sie rownie godnie i rownie dobrze spelniala potrzeby biznesu :)"
---
<p>Było ciepłe czerwcowe popołudnie. Lubił te dni, gdy tempo pracy pozwalało na chwilę zapomnieć o wyściełających biurko i sporą część podłogi papierach i z kubkiem parującej kawy w ręku wpatrywać się w powoli czerwieniące się na horyzoncie niebo. Uciekał wtedy myślami do swoich planów, starając się wyobrazić sobie przyszłość, kiedy nie będzie już musiał pracować. Marzenie — wyrwać się z okowów pracy i być wolnym jak ptak.</p>

<p>Zaraz jednak humor psuła mu prześladująca go nieustannie myśl. On tutaj, w biurze, z namaszczeniem traktuje każdą chwilę wytchnienia, która pozwala mu choć na chwilę odciąć się od szarego świata. W tym samym czasie te inżynierskie darmozjady marnują tyle wolnego czasu by wymyślić lepszą śrubę czy twardszy metal. Na litość boską, kiedyś ludziom wystarczył kamień i kawałek patyka!</p>

<p>A zdarza się, że ślęczą nad tym po pracy. „Młodzi są i w dupach się poprzewracało” ― lubił sobie tłumaczyć, zaraz jednak dopadała go nieznośna świadomość, że i starsi koledzy coraz częściej oddawali się podobnym, pozbawionym sensu, praktykom. Co gorsza, przebąkiwali przy tym coś o pasji i miłości. Czy pracoholizm naprawdę zastąpił u nich resztki rozsądku?</p>

<p>Z zadumy wyrwało go stukanie do drzwi. Dwa szybkie, chwila przerwy, znów dwa szybkie. Musi być, że listonosz. Jego charakterystyczny sposób anonsowania własnej obecności był tylko jednym z nawyków człowieka, o którym przez wzgląd na grzeczność myślał jak o ekscentryku. Nie można mu było jednak odmówić jednej zalety, kolejne porcje danych dostarcza codziennie, bez względu na pogodę.</p>

<p>Pożegnał więc listonosza i wrócił do gabinetu, by ponownie zająć ciepły fotel przy terminalu. Odstawił na bok stygnącą już kawę i stuknął lekko w jeden z klawiszy. Martwy dotąd ekran rozbłysł ciepłą zielenią. Nim jednak pozwolił dłoniom spocząć na klawiaturze, ponownie sięgnął po kubek i delektując się łykiem ciepłego jeszcze napoju, pozwolił swoim myślom błądzić jeszcze przez chwilę.</p>

<p>Przypomniał mu się przedwczorajszy telegram od żony. Jeśli kolej nie zawiedzie, już w ten weekend ponownie weźmie synka na kolana. Jak ten brzdąc szybko rośnie! Ani się człowiek obejrzy, a sam zacznie palić w piecu. Mały wprost ten piec uwielbia i pierwsze ciepłe dni wiosny zawsze przyjmuje z niemałym rozczarowaniem.</p>

<p>„I pomyśleć, że te pijawki chełpiły się myślą, że z metalowych rur zbudują coś od pieca lepszego. Jeszcze trochę i komputery tymi swoimi rurami będą skręcać. Zajęliby się czymś pożytecznym. Ale i ja nie powinienem marnować czasu.” ― sięgnął po przyniesione przez pocztowca zawiniątko i wysupłał z gazety paczkę półcalowych dyskietek po cztery megabajty każda. Kontrolnie rzucił okiem na etykiety — „wypłaty, maj” — wszystko się zgadzało. Wsunął pierwszą w drzwiczki napędu i zasiadł do pracy.</p>

<p style="text-align:center;">– ❧ –</p>

<p>Tego samego wieczoru postanowił w końcu spisać swe myśli. Zakończył więc VisiCalc i uruchomił WordStar 7.2, z braku podobnych programów nazywany zwykle „edytorem”. Przez kolejną godzinę pokój wypełniały jedynie aromat kawy i stukanie klawiszy, w jednostajnym rytmie przekuwających kolejne formułowane w głowie postulaty w zieleń zapalających się na ekranie liter.</p>

<p>„Teraz zrozumieją” ― pomyślał, gdy błyszczący Epson MX-82, z głośnym jękiem przesuwających się igieł, wypluł z siebie pierwszą stronę odezwy do kolegów. Poprawił okulary, oparł się o biurko swojego IBM-361 i z dumą odczytał:</p>

<blockquote><h3>O inżynierach, postępie i sławie</h3>

<p><cite><a href="http://quiston.tpsa.com/blog/index.php/archives/862">Alex</a>, 8. czerwca roku pańskiego 2023</cite></p></blockquote>
