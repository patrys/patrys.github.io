---
layout: post
status: publish
published: true
title: Krótka rozprawka o paluszku i główce
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 25
date: 2004-06-04 11:00:51.000000000 +02:00
categories:
- varia
- synprezesa
tags: []
comments:
- id: 68
  author: been
  author_url: ''
  date: '2004-06-05 09:46:32 +0200'
  date_gmt: '2004-06-05 09:46:32 +0200'
  content: "no bo wiesz.. jak klient czeka 30 dni na wykonanie usługi to jedna godzina
    wiecej czekania to mały procent w opoznieniu. a jak przychodzi klient i godzine
    musi czekac to masz 100% opóznienia a na takie opóznienie nie mozna sobie pozwolić
    :D (to z filmu)\n<br/>takze synbrydżesa (nasha) ma opóznienie rzedu 2-3% ;)  pozdro "
---
Tytułem wprowadzenia napomknę, że (jak zapewne wiecie) pracujemy nad systemem obsługi sprzedaży dla naszej firmy. Ekipa składa się z trzech osób, a potężny skład jej zasilam ja, MójWspółpracownik&trade; oraz nikt inny, jak sam SynPrezesa&trade;. Prace toczą się równolegle na całej linii, a całość jest nadzorowana przez system kontroli wersji (subversion). System ten poza rozlicznymi zaletami pozwala także przeglądać listę ostatnich zmian, a (co za tym idzie) także sprawdzić, z jaką częstotliwością konkretny pracownik się obija.<br />
<br />
Jako, że syn najwyższego zapewnia nas regularnie o swoim zaangażowaniu w projekt, postanowiłem poszperać w statystykach serwera kontroli wersji. Szczegółów oszczędzę, dośc powiedzieć, że zaryłem byłem paszczęką w naszą polską glebe, kiedy okazało się, że system w krótkim czasie doczekał się wersji tysiąc pięćsetnej. Zgodnie z regułą przyświecającą znamienitemu reżyserowi zwanemu wszem i wobec jako Hitchcock, zaczęło się od trzęsienia ziemi (widocznie moja żuchwa uderzyła była zbyt mocno), a potem napięcie rosło. Okazało się, że SynPrezesa&trade; dynamicznie rozwija system, niestety nie jest to system sprzedaży, a system kompleksowego wypoczynku na kanapie. Ostatnia wersja, w której coś zmienił miała numer poniżej 600. To w oczywisty sposób wskazuje na błąd automatyki, przecież nikt nawet nieśmiałby podejrzewać SynaPrezesa&trade; o, za przeproszeniem, bezczynność w tak długim okresie czasu. Postanowiłem przywrócić więc dobre imię mojego idola i w te pędy udałem się na rozmowę:<br />
<br />
- Hmm, wydaje mi się, że od dość dawna nasz system nie wykrył z twojej strony żadnej aktywności.<br />
- Noooo.<br />
- A jakiż jest tego powód?<br />
- Nie mam jak pracować. Nie mam komputera.<br />
- W biurze jest pełno terminali, wolna stacja robocza plus twój własny sparc, co to trzyma 128 adresów.<br />
- Ale ja nie umiem pracować w biurze. Muszę w domu. Nie mam komputera.<br />
- Jak nie masz. miałeś dwa?<br />
- No ale oba stoją w biurze i czekają aż BezpośredniPrzełożony&trade; łaskawie ruszy dupę i mi je do domu zawiezie.<br />
- A termin zamknięcia tego etapu systemu dawno minął.<br />
- A ja jadę do domu coś zjeść.<br />
<br />
Morał: żyjemy w dobie, gdzie krucho o posadę. Firmy zatrudniają pracowników na zlecenie i zwalniają zaraz po wykonaniu pracy. Rynek pracy działa na zasadzie "Murzyn zrobił swoje, Murzyn może odejść". Tylko specjalnie wypracowana strategia pozwala przetrwać w tak trudnych warunkach rodem z dżungli. U podstaw strategii tej leżą rozbudowane Public Relations i znajomości, a najchętniej konotacje rodzinne. Poza tym hołduje ona powiedzeniu rodem z czasów socjalistycznych: "nie można niczego robić w pośpiechu, pracę trzeba szanować, wtedy wystarczy na dłużej". :)
