---
layout: post
status: publish
published: true
title: Jeszcze raz o wykrywaniu przeglądarek
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 388
wordpress_url: http://room-303.com/blog/2007/07/05/jeszcze-raz-o-wykrywaniu-przegladarek/
date: 2007-07-05 12:36:05.000000000 +02:00
categories:
- web
- software
tags: []
comments:
- id: 8226
  author: Akregator-user
  author_url: ''
  date: '2007-07-05 13:45:31 +0200'
  date_gmt: '2007-07-05 12:45:31 +0200'
  content: "Ha! To teraz już wiem dlaczego ten blog tak średnio dobrze się ogląda
    w Konquerorze ;-)\r\nBo jest sprawdzany wyłącznie na \"Słitaśnej Przeglądarce
    Patrysa\"\r\n\r\n;-P\r\n\r\n:-)\r\nPozdrowienia"
- id: 8227
  author: Akregator-user
  author_url: ''
  date: '2007-07-05 13:49:47 +0200'
  date_gmt: '2007-07-05 12:49:47 +0200'
  content: A z buzzwordem jest większa kicha - oni nie chcą pokazać swojej strony
    w ogóle użytkownikom linuksa. Nie ma znaczenia jakiej przeglądarki użyjemy
- id: 8228
  author: Patrys
  author_url: http://room-303.com/blog/
  date: '2007-07-05 13:49:47 +0200'
  date_gmt: '2007-07-05 12:49:47 +0200'
  content: To akurat wina którejś zmiany w Konquerorze. W starszych wersjach działał
    dobrze, w Safari dalej działa dobrze. W Konq pojawia się, nie wiadomo skąd, kilka
    pionowych pasków przewijania i strona się składa do 1/3 ekranu.
- id: 8229
  author: Akregator-user
  author_url: ''
  date: '2007-07-05 13:52:13 +0200'
  date_gmt: '2007-07-05 12:52:13 +0200'
  content: "No ale moje nawet najbardziej wykręcone style na stronach nie mają takiego
    czegoś - tylko u Ciebie to spotykam na blogu :-)\r\nCoś gdzieś pewnie jest przekombinowane
    z jakimś height:100%\r\nPozdrowienia"
- id: 8230
  author: Patrys
  author_url: http://room-303.com/blog/
  date: '2007-07-05 13:57:03 +0200'
  date_gmt: '2007-07-05 12:57:03 +0200'
  content: Używam standardowego szablonu K2 ze zmienionymi kolorami :)
- id: 8231
  author: Wojciech Zając
  author_url: ''
  date: '2007-07-05 14:43:00 +0200'
  date_gmt: '2007-07-05 13:43:00 +0200'
  content: "Buzzword to dość specyficzny przykład (mam Safari (mac) i też nie chce
    się uruchomić…). Dopuszczanie klientów po user_agencie zamiast wykluczania to
    jedno, a kontrola dostępu do serwisu na podstawie sprawdzania dostępności poszczególnych
    funkcji i możliwości to drugie.\r\nP.S. Dzisiaj miałem wejście z „Mozilla/5.0
    (iPhone; U; CPU like Mac OS X; en) AppleWebKit/420+ (KHTML, like Gecko) Version/3.0
    Mobile/1A543a Safari/419.3” — ciekawe jakby to zostało potraktowane… ;–)"
- id: 8232
  author: Zbigniew
  author_url: http://wallace.openid.pl/
  date: '2007-07-05 15:09:22 +0200'
  date_gmt: '2007-07-05 14:09:22 +0200'
  content: "Czy mi się wydaje, czy w ogóle ten cały <a href=\"http://preview.getbuzzword.com/Buzzword.swf\"
    rel=\"nofollow\">BuzzWord jest we flashu</a>?\r\nTo może on w ogóle działa na
    każdej przeglądarce z flashem, tylko autorzy bronią do kilku słusznych ?"
- id: 8233
  author: marcin
  author_url: http://the.fork.pl
  date: '2007-07-05 17:19:34 +0200'
  date_gmt: '2007-07-05 16:19:34 +0200'
  content: Ja też uzywam akregatora i też tak mi się robi z tymi paskami przewijania
    na Room303 - dokładnie taki sam efekt mam na blogu smoka (of chrome.pl fame)...
- id: 8234
  author: jam łasica
  author_url: http://jamlasica.jogger.pl/
  date: '2007-07-05 18:22:30 +0200'
  date_gmt: '2007-07-05 17:22:30 +0200'
  content: "&gt; To akurat wina którejś zmiany w Konquerorze\r\n\r\nPrawda. Z tego
    co zauważyłem, to ten bug pojawia się chyba na wszystkich blogach/szablonach opartych
    na K2 (np. http://getk2.com :)"
- id: 8236
  author: TomekK
  author_url: ''
  date: '2007-07-06 09:32:08 +0200'
  date_gmt: '2007-07-06 08:32:08 +0200'
  content: "Heh, \r\n\r\nBłędna interpretacja CSS to z porażającej większości problem
    IE. Ale dla nie go mamy komentarze warunkowe, w kórych możemy podpiąć osobny CSS
    z obejściem problemu.\r\n\r\nJeśli chodzi o JS to tak naprawdę nie powinno Cię
    interesować, jakiej przeglądarki używa internauta (chyba, że statystyki liczysz).
    \r\nDla Ciebie jako twórcy skryptu ważne jest czy dana metoda/funkcja/pole/właściwość
    jest dostępna czy nie. \r\nW ten sposób jeśli w kolejnej wersji programiści IE
    wreszcie pokuszą się o standardowe rozwiązania nie będziesz musiał przepisywać
    kodu. \r\n\r\nReasumując zamiast:\r\n\r\nif(ie &amp;&amp; version &gt; 5) ....\r\n\r\nlepiej:\r\n\r\nif
    (object.property) ...\r\n\r\nMiłego"
- id: 8237
  author: frob
  author_url: http://sysrq.net
  date: '2007-07-06 21:02:37 +0200'
  date_gmt: '2007-07-06 20:02:37 +0200'
  content: 'Zbigniew: po otwarciu strony w IE7 zauwazylem komunikat o braku flaszki
    i po dociagnieciu tegoz strona zadzialala. Bosch, jak ja nie cierpie flaszek...'
---
<p class="strip"><a href="http://www.flickr.com/photos/patrys/724894541/" title="Photo Sharing"><img src="http://farm2.static.flickr.com/1304/724894541_c47a408009.jpg" alt="Bullsh*t  in buzzword" height="313" width="500" /></a></p>

<p>Pisanie aplikacji webowych ma to do siebie, że czasem różne przeglądarki reagują na nie w nieco nieoczekiwany sposób. Problem może wynikać z błędnej implementacji <abbr title="Cascading Style Sheets">CSS</abbr>, z różnic w dostępnych funkcjach JavaScriptu, czasem przyczyną może być też populacja poszczególnych gatunków motyli w Australii (ukłon w stronę domyślnej przeglądarki Microsoftu). Najczęściej wynika jednak z zastosowania czynnika ludzkiego w procesie budowy owych aplikacji i usunięcie usterki sprowadza się do zrobienia czegoś TheRightWay™.</p>

<p>Jeśli boisz się, że twoja aplikacja nie zadziała na niczym poza dwoma testowanymi komputerami, to masz poważny problem. Albo cierpisz na paranoję, albo faktycznie aplikacja nie nadaje się do publikacji nawet w fazie alfa. Jeśli jednak uważasz, że wykrywanie przeglądarek innych niż testowane jest remedium na twoje bolączki, to masz już dwa problemy.</p>

<p>Po pierwsze, nigdy nie przetestujesz aplikacji w każdej konfiguracji <q>przeglądarka + system operacyjny.</q> Nawet gdyby się okazało, że wszędzie działa bez problemu, jeżeli nie pozwolisz ludziom tego sprawdzić, to wątpliwości pozostaną do końca życia. Ludzie, którzy w towarzystwie cieszą się największym autorytetem komputerowego guru i — tym samym — mają największą szansę zareklamować twój produkt wirusowo, często używają mniej popularnego oprogramowania. Ograniczając się do najpopularniejszej trójki, odcinasz się od nich na zawsze.</p>

<p>Po drugie, wyrzucanie gości, jeszcze zanim przekroczyli próg, to bardzo niegrzeczna metoda na powiedzenie komuś <q>mamy was tam, gdzie słoneczko nie świeci.</q> Jeśli aplikacja może rozpadać się na tyle, że nie da się jej używać, to wystarczy grzeczne ostrzeżenie, że za tabliczką spacery odbywamy na własną odpowiedzialność. Dużo więcej zyskasz, jeśli użytkownicy będą mieli szanse zgłosić konkretne usterki. Pomyśl, ile czasu twoi pracownicy muszą spędzić na szukaniu usterek przy dodawaniu obsługi kolejnej przeglądarki. Teraz pomnóż to przez liczbę zaangażowanych testerów i podziel przez liczbę użytkowników aplikacji. Trochę mniej, prawda? Użytkownicy pracują dla ciebie za darmo.</p>

<p>Jeśli jesteś pewien, że twoja aplikacja nie działa poprawnie z konkretną przeglądarką, to masz dwa wyjścia:</p>

<ol>
<li>Napraw aplikację. Z biznesowego punktu widzenia to jedyna sensowna odpowiedź na powyższy problem.</li>
<li>Jeśli powyższe nie ma sensu, to <em>wykrywaj przeglądarkę, w której aplikacja <strong>nie ma szans zadziałać</strong>, a nie te, w których testy przeszły pomyślnie</em>.</li>
</ol>

<p>Do upartych, jak autorzy pokazanego we wstępie <a href="http://preview.getbuzzword.com/">buzzworda</a>, apeluję, by przynajmniej wykrywanie zaimplementowali prawidłowo. Gecko to Gecko, czy będę używał Firefoksa, Flocka, Słitaśnej Przeglądarki Patrysa i niezależnie od systemu operacyjnego.</p>
