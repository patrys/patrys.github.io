---
layout: post
status: publish
published: true
title: A jak AJAX, sieciowa telenowela
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 249
alias: /blog/2006/05/08/a-jak-ajax-sieciowa-telenowela/
date: 2006-05-08 21:28:06.000000000 +02:00
categories:
- web
- software
tags: []
comments:
- id: 3656
  author: maverick
  author_url: http://effigy.pl/blog/
  date: '2006-05-08 21:36:01 +0200'
  date_gmt: '2006-05-08 20:36:01 +0200'
  content: na szczęście ajax przestaje być "edgy" i jak przewidywałem okazał się chwilową
    modą :D
- id: 3657
  author: mcv
  author_url: http://mcv.jogger.pl/
  date: '2006-05-08 21:46:53 +0200'
  date_gmt: '2006-05-08 20:46:53 +0200'
  content: Dlaczego na szczęście? AJAX jest zły?
- id: 3658
  author: Nivertius
  author_url: http://nivertius.uaznia.net/
  date: '2006-05-08 22:14:03 +0200'
  date_gmt: '2006-05-08 21:14:03 +0200'
  content: Kiedyś o tym pisałem, wydaje mi się, że AJAX to jest na żywca dorabianie
    kolejnej warstwy, żeby nie zmieniać niższych [HTTP]. No ale sam efekt jest fajny
    sam go robiłem ;-)
- id: 3661
  author: kwdowicz
  author_url: http://wdowicz.com
  date: '2006-05-08 22:48:18 +0200'
  date_gmt: '2006-05-08 21:48:18 +0200'
  content: AJAX umożliwił wygodne korzystanie z e-maila webowego, umożliwił powstanie
    takich aplikacji internetowych jak google calendar (bez AJAX sobie tego nie wyobrażam).
    I powstrzymał twórców google maps od sięgania po aplety javy. Kiepskie przykłady
    podałem, ale to był kolejny dobry krok w kierunku 'lepszego internetu' - chwilowa
    moda to flash. Ogromnie ciężki i za każdym razem niekonwencjonalny. Dobrze, że
    windows ma jakieś API, bo inaczej co aplikacja to wszytsko by wyglądało inaczej
    - jak kiedyś w linuxie i początkach X11.
- id: 3662
  author: stan
  author_url: ''
  date: '2006-05-09 00:30:34 +0200'
  date_gmt: '2006-05-08 23:30:34 +0200'
  content: wg mnie AJAX(jeśli chodzi typowo o stronę techniczną) jest potrzebny i
    nie jest jedynie krótką modą. przynajmniej mam nadzieje, że tak nie będzie. ma
    on swoje wielkie plusy(jak szybka obsługa mail czy kalendarzy, formularzy etc.
    bez niepotrzebnego reload'u całej witryny - i powodowaniu niepotrzebnego ruchu
    w sieci) jednak ma też swoje wady - nie działa bez włączonej obsługi JS na komputerze(choć
    czasem są obejścia i bez skryptu da się poprawnie pracować), i przez wiele osób
    AJAX stał się tylko pustą nazwą kojarzoną(niesłuszne) z fajerwerkami od których
    uciekaliśmy jako webmasterzy/designerzy/web-koderzy(poprawnie napisałem?)(!).
    wszystko to powoduje, że AJAX (którego sam osobiście nie nazywam AJAX'em lecz
    po prostu JS+XML) - stał się niepotrzebnym zamieszaniem - zamiast po prostu -
    narzędziem pracy...
- id: 3663
  author: m
  author_url: ''
  date: '2006-05-09 07:39:22 +0200'
  date_gmt: '2006-05-09 06:39:22 +0200'
  content: 'maverick: o tym, że AJAX chwilową modą nie jest, świadczy chociażby live.com...'
- id: 3664
  author: mcv
  author_url: http://mcv.jogger.pl/
  date: '2006-05-09 08:26:50 +0200'
  date_gmt: '2006-05-09 07:26:50 +0200'
  content: "&gt; nie działa bez włączonej obsługi JS na komputerze\r\n\r\nCo nie znaczy,
    że nie da się zrobić serwisu, który używa AJAX gdy JS jest, a działa w sposób
    konwencjonalny gdy JS nie ma :-)"
- id: 3665
  author: m
  author_url: ''
  date: '2006-05-09 09:03:41 +0200'
  date_gmt: '2006-05-09 08:03:41 +0200'
  content: 'mcv: a jaki procent userow ma wylaczone obsluge JS...?'
- id: 3668
  author: stan
  author_url: ''
  date: '2006-05-09 11:11:00 +0200'
  date_gmt: '2006-05-09 10:11:00 +0200'
  content: "<b>mcv:</b> a przeczytałeś dalszą część wypowiedzi?\r\n<i>\"choć czasem
    są obejścia i bez skryptu da się poprawnie pracować\"</i>\r\n\r\nto zależy od
    programisty i osoby odpowiedzialnej za serwis, a także od tego czym się serwis
    zajmuje(teraz np. trudno jest mi sobie wyobrazić pracę na Gmail'u bez AJAX'a).\r\n\r\n<b>m:</b>
    <i>a jaki procent userow ma wylaczone obsluge JS…?</i>\r\nsprawdź ile osób korzysta
    z przeglądarek Opery(liczone w milionach ściągnięć) czy Minimo na palmtopach/smartphonech/telefonach
    komórkowych itp. - to jest duży rynek i ciągle się rozwija. sam korzystam na moim
    wysłużonym Siemens M55 z przeglądarki wbudowanej i z Opery(nawet nie pytajcie
    jak). uważam, że takiej części rynku nie należy ignorować i jeśli praca bez JS
    nie jest możliwa to chociaż pomagać innym tworząc serwis alternatywny(jak Gmail
    dla PDA)."
- id: 3669
  author: mcv
  author_url: http://mcv.jogger.pl/
  date: '2006-05-09 16:58:32 +0200'
  date_gmt: '2006-05-09 15:58:32 +0200'
  content: "m: nie wiem, statystyki ich nie łapią, bo mają wyłączony JS.\r\n\r\nA
    poważnie: nie liczyłem. Ale np. daje do myślenia lista Top Extensions na https://addons.mozilla.org/firefox/extensions/
    i pozycja NoScript."
- id: 3670
  author: zdzichu
  author_url: http://zdzichubg.jogger.pl
  date: '2006-05-09 17:54:15 +0200'
  date_gmt: '2006-05-09 16:54:15 +0200'
  content: 'Stan: zaloguj się na GMail i na dole strony kliknij "Basic HTML".'
- id: 3676
  author: stan
  author_url: ''
  date: '2006-05-12 20:28:22 +0200'
  date_gmt: '2006-05-12 19:28:22 +0200'
  content: 'zdzichu: wiem jak wygląda GMail w wersji "Basic" ;) a pisząc: "<i>trudno
    jest mi sobie wyobrazić pracę na Gmail’u bez AJAX’a</i>" miałem na myśli jego
    funkcjonalność i wygodę użytkowania'
---
<p><abbr>AJAX</abbr> — Asynchronous JavaScript And <abbr>XML</abbr>. Przez niektórych uważany za część Web2.0 (co nie jest prawdą, bo Web2.0 to nie zbiór narzędzi, a <em>podejście</em> do użytkownika czy klienta), przez innych traktowany jak zło wcielone.</p>

<p>Po prostu <abbr>AJAX</abbr>. Który — jak każda technologia — ma swoje wady i zalety, ale żeby o nich rozmawiać, trzeba najpierw wiedzieć, o czym się mówi.</p>

<p>Sam skrót powstał z potrzeby nazwania grupy technologii, które w połączeniu pozwalają na budowanie interfejsów użytkownika o <q>niespotykanym wcześniej poziomie interakcji.</q> Tyle marketingu. Skrót przypisuje się <a href="http://adaptivepath.com/team/jjg.php">Jesse Jamesowi Garrettowi</a> i oznacza on, ni mniej ni więcej, pobieranie dodatkowych danych przez już załadowany dokument.</p>

<h4>Jak działa <abbr>AJAX</abbr>?</h4>

<p>Idea jest prosta. Odpowiednio przygotowany skrypt <abbr title="JavaScript">JS</abbr> odwołuje się do innego skryptu po stronie serwera i poprzez wywołanie POST pobiera fragment danych. To wszystko dzieje się asynchronicznie (równolegle, interakcja ze stroną nie jest blokowana na czas pobierania informacji), a same dane są dostępne bez przeładowania strony w przeglądarce. Pozwala to na manipulację nawet dużymi fragmentami interfejsu i daje możliwość budowania zabawek takich jak <a href="http://gmail.com/">GMail</a> czy <a href="http://www.roundcube.net/">RoundCube</a>. Ale na tym <abbr>AJAX</abbr> się nie kończy.</p>

<p>To także masa drobnych udogodnień na zwykłych serwisach, które typowymi aplikacjami nie są. Logowanie, które nie wymaga przeładowania strony, sprawdzanie dostępności loginów przy rejestracji, czy na bieżąco uaktualniane w tle statystyki. Właśnie ten wysyp gadżetów sprawił, że wszystko co się rusza, zaczęto nazywać <q>ajaksem.</q></p>

<h4>Nie wszystko złoto…</h4>

<p>Po boomie na asynchroniczność, pojawił się prawdziwy wysyp bibliotek, które w bardziej lub mniej przystępny sposób udostępniają podobne możliwości zwykłym śmiertelnikom. W tym najpopularniejsza na rynku, stanowiąca trzon oskryptowania <a href="http://rubyonrails.com/">Ruby on Rails</a>, biblioteka <a href="http://prototype.conio.net/">Prototype</a>.</p>

<p>Jest ona podstawą kilku większych projektów, w tym <a href="http://script.aculo.us/">script.aculo.us</a> i <a href="http://openrico.org/">Rico</a>, a te z kolei jednoznacznie kojarzą się z pływającymi boksami, animacjami i ogólnie pojętymi fajerwerkami. Z tym, że <em>żadne z tych efektów nie mają z Ajaksem nic wspólnego</em>. Kropka. To, że coś się wysuwa, jeździ, mruga, czy śpiewa, ma się nijak do asynchronicznych wywołań, równoległych połączeń do serwera i wymiany danych.</p>

<p>Nie róbmy z Ajaksu drugiego Web2.0, które z pierwotnym znaczeniem (do którego nawiązałem we wstępie) nie ma już nic wspólnego i kojarzy się tylko i wyłącznie z okrągłymi rogami, tłem w skośne paski i pastelowymi kolorami.</p>

Technorati Tags: <a href="http://technorati.com/tag/ajax" rel="tag">ajax</a>, <a href="http://technorati.com/tag/javascript" rel="tag">javascript</a>
