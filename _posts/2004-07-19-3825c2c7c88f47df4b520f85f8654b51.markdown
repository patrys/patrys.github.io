---
layout: post
status: publish
published: true
title: Etatami sypiąc z rękawa
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 31
date: 2004-07-19 12:42:05.000000000 +02:00
categories:
- varia
- synprezesa
tags: []
comments:
- id: 109
  author: Milex
  author_url: ''
  date: '2004-07-19 18:37:51 +0200'
  date_gmt: '2004-07-19 18:37:51 +0200'
  content: Super się czyta... Ale za taką szatę graficzną powinno się obcinać kciuk
    prawej dłoni. Nie bardzo rozumiem, dlaczego autor tak bardzo chce utrudnić życie
    czytelnikowi. Przez te znikające okienka nawigacja na stronie jest delikatnie
    mówiąc upierdliwa... Jak mawia pewnien czerwonowłosy, sprytny inaczej  &quot;artysta&quot;
    - Powiedz, powiedz czemu... ;)))
- id: 110
  author: Patrys
  author_url: ''
  date: '2004-07-19 18:39:37 +0200'
  date_gmt: '2004-07-19 18:39:37 +0200'
  content: Żeby zmusić ludzi do nieużywania Internet (tfu) Explorera.
- id: 111
  author: Milex
  author_url: ''
  date: '2004-07-19 19:04:56 +0200'
  date_gmt: '2004-07-19 19:04:56 +0200'
  content: hmm... no tak, bardzo szczytna idea, ale obawiam się że Twoje narzędzia
    perswazji nikogo nie zmuszą do instalacji Firefoxa, lub innej alternatywnej przeglądarki,
    nie mówiąc już o Linuksie. Za bardzo wierzysz w siłę intelektu polskiego społeczeństwa.
    TypowyUserPC™ ;) nie skuma faktu, że przeglądarka której używa jest do bani, tylko
    skieruje strumień mało cenzuralnych słów w atmosferę, mając nadzieję, że autora
    strony pochłoną siły piekielne, a na jego dom spadnie porwany przez Arabów samolot.
    Następnie wpisze w okienko adresowe przeglądarki jedyny adres jaki zna… i zainstaluje
    najnowszą wersję jedynej na świecie, najlepszej przeglądarki. Potem stwierdzi,
    że strona jest źle zrobiona, autora trzeba wsadzić do domu wariatów, bo to jakiś
    margines społeczny, a na końcu postanowi że nigdy więcej tu nie zajrzy. P.S. Przepraszam
    Arabów, nic do was nie mam :))
- id: 112
  author: qwiat
  author_url: ''
  date: '2004-07-19 19:14:37 +0200'
  date_gmt: '2004-07-19 19:14:37 +0200'
  content: Są tacy, którzy nie mając pojęcia o robieniu stron WWW robią trudne do
    strawienia potworki. Są dobrze wyświetlane tylko pod IE, ludzi używających innych
    programów mają w dupie. Nie wiedzę osobiście powodu dla którego nie można by przynajmniej
    raz zrobić na odwrót.
- id: 113
  author: Jajcus
  author_url: ''
  date: '2004-07-19 19:18:02 +0200'
  date_gmt: '2004-07-19 19:18:02 +0200'
  content: Ale ta strona nie nadaje się do oglądania także w moim Firefoksie. Żeby
    przeczytać zawsze robię &quot;Disable all styles&quot;. Ale chyba nie o to chodziło?
- id: 114
  author: Patrys
  author_url: ''
  date: '2004-07-19 19:19:49 +0200'
  date_gmt: '2004-07-19 19:19:49 +0200'
  content: Ale mimo wszystko czytasz... Miło to widzieć ;].
- id: 115
  author: Chojnac
  author_url: ''
  date: '2004-07-19 19:50:55 +0200'
  date_gmt: '2004-07-19 19:50:55 +0200'
  content: 'Dla tych opowiesci warto sie pomeczyc nad uwidocznieniem tekstu :) '
- id: 116
  author: Express
  author_url: ''
  date: '2004-07-19 21:01:35 +0200'
  date_gmt: '2004-07-19 21:01:35 +0200'
  content: |-
    Faktycznie męczące...
    <br/>CTRL+A jest bardzo skomplikowanym zestawem komend.
    <br/>I jak &quot;nie działa&quot; na ff?
- id: 117
  author: Maszczuha
  author_url: ''
  date: '2004-07-19 21:31:28 +0200'
  date_gmt: '2004-07-19 21:31:28 +0200'
  content: Też czytam, klnąc po cichutku ;-) bo mi się nie chce tekstowej przegladarki
    odpalac ;-)
- id: 118
  author: Cachotterie
  author_url: ''
  date: '2004-07-19 21:39:56 +0200'
  date_gmt: '2004-07-19 21:39:56 +0200'
  content: Dobrze że chociaż komentarze już są user-friendly ;)
- id: 119
  author: Wampirek
  author_url: ''
  date: '2004-07-19 22:41:54 +0200'
  date_gmt: '2004-07-19 22:41:54 +0200'
  content: Jakoś nie mam problemów z odczytaniem notek :) Może nie wszyscy wpadli
    na to, że uzywając NormalnejPrzeglądarki™ wystarczy najechać na treść notki kursorem?
    ;)
- id: 120
  author: Jajcus
  author_url: ''
  date: '2004-07-19 22:44:47 +0200'
  date_gmt: '2004-07-19 22:44:47 +0200'
  content: Dla mnie nie jest normalne to, że muszę myszą machać, żeby tekst przeczytać.
    Szczególnie, że na ciemnym monitorze to nawet nie wiem gdzie mam tym kursorem
    najechać (najgorzej to było kiedyś z komentarzami).
- id: 121
  author: Maszczuha
  author_url: ''
  date: '2004-07-19 22:46:17 +0200'
  date_gmt: '2004-07-19 22:46:17 +0200'
  content: 'Wampirek: wpadli, wpadli... aż taką masochistką nie jestem ;-) ale wygodne
    toto nie jest...'
- id: 122
  author: Greybrow
  author_url: ''
  date: '2004-07-19 23:25:14 +0200'
  date_gmt: '2004-07-19 23:25:14 +0200'
  content: |-
    a ja zatwardziale używam (my)IE :P
    <br/>może dlatego, że mam pacha
- id: 123
  author: Wampirek
  author_url: ''
  date: '2004-07-20 00:29:51 +0200'
  date_gmt: '2004-07-20 00:29:51 +0200'
  content: |-
    Maszczucha &gt;
    <br/>E tam niewygodne ;) Żeby tu wejść i tak muszę kliknąć na odnośniku, więc myszkę mam już w ręku. Przesunięcie jej kilka centymetrów w bok nie robi już żadnej różnicy :)
- id: 124
  author: mmazur
  author_url: ''
  date: '2004-07-20 13:17:38 +0200'
  date_gmt: '2004-07-20 13:17:38 +0200'
  content: Ja tutaj odpalam &#039;Ctrl+A&#039; i problem z głowy. Co nie zmienia faktu,
    że jest toto strasznie upierdliwe.
- id: 125
  author: bmalkow
  author_url: ''
  date: '2004-07-20 19:16:56 +0200'
  date_gmt: '2004-07-20 19:16:56 +0200'
  content: |-
    A ja deklaruję, że nawet jak to będą czerne litery na czarnym tle to i tak będe czytał!
    <br/>W najgorszym wypadku będę czytał w źródle HTML.
- id: 126
  author: Greybrow
  author_url: ''
  date: '2004-07-21 11:52:45 +0200'
  date_gmt: '2004-07-21 11:52:45 +0200'
  content: |-
    warto :)
    <br/>to jedyny &quot;blog&quot; jaki w ogóle czytam
- id: 127
  author: Patrys
  author_url: ''
  date: '2004-07-21 17:58:00 +0200'
  date_gmt: '2004-07-21 17:58:00 +0200'
  content: Pod naciskiem tłumów dodałem alternatywny stylesheet &quot;flat&quot; -
    bez podświetleń. ;)
- id: 128
  author: Express
  author_url: ''
  date: '2004-07-22 13:16:24 +0200'
  date_gmt: '2004-07-22 13:16:24 +0200'
  content: |-
    Salomonowe rozwiązanie :)
    <br/>IEuserom dużo nie pomoże :)
- id: 129
  author: Krymzon
  author_url: ''
  date: '2004-08-02 19:31:45 +0200'
  date_gmt: '2004-08-02 19:31:45 +0200'
  content: |-
    Heh, ja nawet nie bylem swiadom jak ten jogger wyglada na exploderze, az usiadlem do kompa w hotelu (znaczy sie do dzis) :D
    <br/>Dobra rzecz, chwala Patrysowi;D
---
Środa, ja i MójWspółpracownik&trade; idziemy poprosić SamegoPrezesa&trade; o zwolnienie z pracy w piątek. Cel: wyjazd do Warszawy na zlot PLD.<br />
<br />
(puk, puk)<br />
<br />
- Można?<br />
- Tak, oczywiście.<br />
- Chcieliśmy prosić o wolny piątek.<br />
- A co się stało?<br />
- Chcemy jechać na zlot PLD do Warszawy.<br />
- A o której jedziecie?<br />
- Myślę, że z samego rana.<br />
- Uuuu, szkoda... bo mamy w piątek inwentaryzację magazynu i miałem dla was zajęcie przy inwentaryzacji na piątek i sobotę.<br />
- Uhm.<br />
- No ale jedźcie, uczcie się tego linuksa. Mam też dla was dobrą wiadomość.<br />
- Oj...<br />
- Będziecie mogli odpocząć od tego ślęczenia przy komputerze całymi dniami.<br />
- ...<br />
- Wyznaczymy wam terminy i będziecie pomagać BezpośredniemuPrzełożonemu&trade; wydawać klientom towar w magazynie.<br />
- Ja muszę obejrzeć swoją umowę.<br />
- Czemu?<br />
- Bo tam chyba jest napisane "administrator sieci".<br />
- No tak.<br />
- No to trzeba będzie dopisać "magazynier".<br />
- No możemy dopisać.<br />
<br />
Tak oto SamPrezes&trade; uraczył nas chwilą odpoczynku od trudów codziennej pracy. I to wszystko za darmo, nic nie trzeba dopłacać. Drugi szczęścia próbował MójWspółpracownik&trade;:<br />
<br />
- Jak tam postępy nad StarSystemem?<br />
- A jak tam postępy nad moją umową?<br />
- No przecież masz umowę.<br />
- Jakoś jej nie widzę...<br />
- Wy młodzi to tacy jesteście przywiązani do tych papierków. Papier mogę podrzeć i powiedzieć, że nie było żadnej umowy, a jak dam słowo to masz jak w banku. Skoro powiedziałem, że jest umowa, to jest.<br />
<br />
Na to wszystko odezwała była się PaniPrezesowa&trade;:<br />
<br />
- Ja nie rozumiem, jak to jest, że siedzi dwóch informatyków, a mój mąż musiał cały weekend siedzieć w domu i poprawiać produkty w sklepie internetowym?<br />
- Bo nas jest tylko dwóch?<br />
- Bo my się nie zajmujemy produktami w sklepie internetowym?<br />
<br />
Podbudowani całą sytuacją udaliśmy się na słuszny spoczynek w blasku ekranów przy naszych biurkach. Niestety, organizm ludzki - rzecz słaba, więc w połowie drogi padliśmy obaj na kolana zanosząc się salwami śmiechu. A to wszystko oczywiście za sprawą niebywałego optymizmu, jakim przepełniła nas perspektywa pracy w magazynie.<br />
<br />
Dzień nie byłby jednak do końca stracony, gdyby nie odwiedził nas SynPrezesa&trade; w towarzystwie UtalentowanegoKolegi&trade;. Ten ostatni jest już światowej sławy specjalistą w każdej materii, głównie za sprawą swych błyskotliwych opinii w stylu "teraz jest bluetooth i nie trzeba już mieć CD-ROMu". Dwóch rzeczonych panów otrzymało od SamegoPrezesa&trade; trudną misję na terenach wroga: sfotografować piłki, których nawet mnie nie udało się uwiecznić na zdjęciach (wspominałem o tym parę wpisów wcześniej). W tym celu przynieśli 8 reflektorów halogenowych, metalowe szyny, szklanki i kartony. Już po 4 godzinach udało im się zbudować zupełnie zbędne rusztowanie, wyciąć otwór w kartonie po monitorze, wyścielić go dokładnie białymi kartkami, zapchać reflektorami, wstawić tam szklankę i umieścić na niej piłkę do koszykówki. Już po kolejnej godzinie wykonali pierwsze zdjęcia. Były wprost idealne... do Strefy 11. Czarna piłka z jasnymi krawędziami na świetliście białym tle. Efekt przypominał to, co można zauważyć w momentach restrospekcji w tak popularnych serialach produkcji brazylijskiej. Więcej grzechów nie pamiętam...<br />
<br />
Post scriptum: agencja Reuters donosi, że dwaj porwani przez Irakijczyków Amerykanie są poddawani torturom i zmuszani do ciężkiej pracy po 12 godzin w nieludzkich warunkach w jednej z wrocławskich firm. Sprawą zainteresowało się ONZ i wysłało tam swoich inspektorów. Próba przeprowadzenia badań krwi wypadła negatywnie, znaleziono tylko ciemnobrunatny płyn o wysokiej zawartości kofeiny. Obaj osobnicy mamrotali coś bełkotliwie pod nosem. Brzmiało to jak "NEI MAM PACHA".
