---
layout: post
status: publish
published: true
title: O DHL i najdroższych koszulkach na świecie
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 1117
wordpress_url: http://room-303.com/blog/?p=1117
date: 2010-11-24 23:29:17.000000000 +01:00
categories:
- varia
tags:
- dhl
- valve
comments:
- id: 25253
  author: Łukasz Jagiełło
  author_url: http://blog.jagiello.org/
  date: '2010-11-24 23:50:21 +0100'
  date_gmt: '2010-11-24 22:50:21 +0100'
  content: "Eeee, to i tak szybko Ci poszło na cle. Jak zamówiłem buty, a następnie
    na świstku z DHL-a napisałem obuwie sportowe, to miesiąc minął. Okazało się, że
    jak ktoś napisze obuwie sportowe, to w izbie celnej nikt nie wie co to takiego
    i trzeba pisać wyrób tekstylny z podeszwą gumową. Zresztą o izbie celnej i kurierach
    to można książki pisać.\r\n\r\nOsobiście najbardziej podoba mi się, że Ja, jako
    odbierający paczkę muszę deklarować co w niej jest. Logiczne wydaje mi się, że
    osoba wysyłająca powinna zadeklarować co włożyła do paczki, a nie odbierająca,
    bo przecież to może być prezent od cioci z hameryki. Zresztą jak raz napisałem,
    że w paczce jest między innymi pasek, a później tego paska nie było, bo coś nakręcili
    w sklepie go do paczki nie włożyli, to iście po wuju izba celna odesłała paczkę
    do USA, bo zawartość nie zgadza się z deklaracją.\r\n\r\nJawna paranoja tam panuje
    i głęboko współczuje."
- id: 25254
  author: vbert
  author_url: ''
  date: '2010-11-24 23:59:12 +0100'
  date_gmt: '2010-11-24 22:59:12 +0100'
  content: "Hejka,\r\nczytałem ten tekst z zapartym tchem i gdyby nie fakt iż ta tragedia
    przydarzyła się Tobie na prawdę uznałbym to za scenariusz do zajebistej czarnej
    komedii. W sumie opatentuj ten tekst, bo DHL jak go zwącha, po zakończeniu sprawy
    będzie chciał sprzedać prawa autorskie do filmu (jak to zbiry w amerykańskich
    realiach robią). \r\nTrzymam kciuki za szybkie i Pozytywne zakończenie.\r\n\r\nP.S.
    \r\nPodlinkuję to gdzie się da, ku przestrodze a i może minimalnemu spadkowi obrotów
    rzeczonej firmy."
- id: 25255
  author: Tomasz Topa
  author_url: http://tomasz.topa.pl
  date: '2010-11-25 00:07:31 +0100'
  date_gmt: '2010-11-24 23:07:31 +0100'
  content: "Ałć. Totalna masakra. Ostatnio zastanawiałem się nad zakupami w USA, ale
    teraz jestem pewien, że wolę trochę drożej już w eurolandzie szukać i się nie
    martwić, że takie cuda będą.\r\n\r\nA swoją drogą - trzy dni temu dostałem paczkę
    z Hong Kongu - na eBay zamówiłem garść kabelków, bo taniej było z drugiego końca
    świata niż kraju. Na pudełku pomiędzy chińskimi krzakami napisane po angielskawemu
    wprost, że to \"gift\" i pudełko zawiera kabelki USB. Zero problemów, telefonów,
    kombinacji na cle."
- id: 25256
  author: yanoo
  author_url: http://dudulski.pl/
  date: '2010-11-25 09:40:41 +0100'
  date_gmt: '2010-11-25 08:40:41 +0100'
  content: "Szok. Zamawiałem ze stanów już wielokrotnie (buty, koszulki, duperele)
    i nigdy takich problemów nie było... inna sprawa, że nigdy kurierem.\r\n\r\nZa
    to ostatnio githubową koszulinkę dostałem w dużej twardej kopercie, dwa razy dłuższą
    niż głębokość mojej skrzynki... co nie przeszkodziło listonoszowi kopertę do skrzynki
    włożyć. A że wystawało i każdy mógł wyciągnąć? Who cares."
- id: 25257
  author: NetManiac
  author_url: http://nettigo.pl/
  date: '2010-11-25 11:49:41 +0100'
  date_gmt: '2010-11-25 10:49:41 +0100'
  content: "Ze zwględu na to co czym się teraz zajmuję z cłem i kurierami mam dużo
    do czynienia. Nie zdziwiłbym się gdyby dnia którego odprawiałeś kurs NBP dulara
    wynosił 2.83. Jak nie ma na fakturze kosztów dostawy to dopisują 'ryczałt' bo
    tego cło wymaga.\r\n\r\nOgólnie - furda tam kurierzy. W tym roku muszę już w trzecim
    systemie urzędu celnego rejestrować. Przekładanie w kółko tych samych papierów,
    tyle  że ciągle więcej. Teraz to nie tylko moje papiery muszę jeszcze raz w zębach
    przynieść i na dodatek po świstku *od* *każdej* agencji celnej z którą chcę współpracować.
    \r\n\r\nBiurokracja większa niż 30 lat temu panuje, tyle że wtedy komputerów (tyle)
    nie mieli."
- id: 25258
  author: Mateusz
  author_url: http://cupsell.pl
  date: '2010-11-25 13:20:09 +0100'
  date_gmt: '2010-11-25 12:20:09 +0100'
  content: "Dla mnie to jakaś parodia.\r\n\r\nTakże co jakiś czas zdarza mi się zamawiać
    coś z poza europy (stany, czy jak Tomasz - Hong Kong) i nigdy nie było żadnych
    problemów z przesyłką (poza tym, ze czasem takowa idzie trochę dłużej). \r\nJestem
    też po tej drugiej stronie (sprzedawca) i nie wyobrażam, sobie takiej sytuacji.
    Nawet gdyby już do tego  doszło to czułbym się zobowiązany do chociażby częściowej
    rekompensaty klientowi.  Jak ktoś mi nie wierzy może mnie sprawdzić - cupsell.pl
    jest pod moją opieką."
- id: 25259
  author: bazyl
  author_url: ''
  date: '2010-11-25 13:28:14 +0100'
  date_gmt: '2010-11-25 12:28:14 +0100'
  content: "DHL to banda debili i sukinsynów i wiem to od zawsze. Naliczali mi różne
    cuda wiele razy już. Od tamtej pory ile razy do mnie się zgłaszają z jakąś reklamą
    pytam się pani grzecznie, kiedy mi zwrócą kasę, którą zdążyli mi już ukraść. Bardzo
    szybko się rozłączają ;)\r\n\r\nPodobnie miałem kiedyś zamawiając słuchawki z
    USA... Ale to zupełnie inna historia."
- id: 25260
  author: Jakub
  author_url: ''
  date: '2010-11-25 13:28:55 +0100'
  date_gmt: '2010-11-25 12:28:55 +0100'
  content: Moim zdaniem lepiej byłoby dochodzić swojego pisząc reklamację do sklepu
    i prosząc żeby on rozwiązał sprawę z DHLem. Jak dla mnie miałbyś wtedy większe
    szanse na "odzyskanie" pieniędzy.
- id: 25261
  author: skskkss
  author_url: ''
  date: '2010-11-25 14:08:47 +0100'
  date_gmt: '2010-11-25 13:08:47 +0100'
  content: podstawa do obliczenia vat jest koszt towaru + transport.
- id: 25262
  author: Patrys
  author_url: http://room-303.com/blog/
  date: '2010-11-25 14:11:49 +0100'
  date_gmt: '2010-11-25 13:11:49 +0100'
  content: "skskkss:\r\n\r\nPodstawą do komentowania jest umiejętność czytania."
- id: 25263
  author: supcio
  author_url: ''
  date: '2010-11-25 14:46:44 +0100'
  date_gmt: '2010-11-25 13:46:44 +0100'
  content: "W mailu którym dostałeś od DHL było napisane że proszą o przedstawienie
    faktury z kosztami transportu - jeżeli takową posiadasz, w przeciwnym wypadku
    koszty zostaną naliczone wg. tabeli IATA. Nie przedstawiłeś takowej więc się nie
    dziw. \r\n\r\nNa bank tam był taki zapis gdyż ich maile z informacjami są standardowe
    dla każdego! Skoro był formularz o przedstawicielstwo przed UC to był tam też
    ten zapis..\r\n\r\npzdr."
- id: 25264
  author: Patrys
  author_url: http://room-303.com/blog/
  date: '2010-11-25 14:56:07 +0100'
  date_gmt: '2010-11-25 13:56:07 +0100'
  content: "supcio:\r\n\r\nMówisz nieprawdę. Niżej oryginalny mail (z wyjątkiem wszystkich
    kolorów tęczy, na jakie był pomalowany):\r\n\r\n<blockquote>Witam,\r\nPrzesyłka
    awb 8xxxxxxxx3 zatrzymana do odprawy celnej\r\n\r\nPrzesyłam państwu druk upoważnienia\r\n\r\nProszę
    o tłumaczenie zawartości przesyłki, co to jest, z czego jest zrobione i do czego
    służy?\r\n \r\nProszę o wypełnienie druków z załącznika\r\n\r\nW celu dokonania
    odprawy celnej tej przesyłki prosimy o przesłanie wypełnionego  upoważnienia faksem
    lub mailem wraz  z  załącznikami.:\r\n\r\n-kopia dowodu osobistego (strona ze
    zdjęciem, numerem dowodu osobistego oraz adresem zameldowania na pobyt stały)\r\n-kopia
    decyzji o nadaniu numeru identyfikacji podatkowej NIP\r\n-wyjaśnienie różnicy
    adresów pomiędzy fakturą a dowodem osobistym,\r\n \r\nW celu zarejestrowania upoważnienia
    w Urzędzie Celnym proszę przesłać oryginał upoważnienia pod adres podany w stopce
    mailowej.\r\n\r\nOryginał upoważnienia można również przekazać przez kuriera przy
    odbiorze przesyłki w zaadresowanej na mnie kopercie.\r\n \r\nJeżeli chcecie państwo
    sprawdzić status przesyłki, otrzymać informacje o płatnościach za faktury lub
    terminy doręczeń po odprawie proszę kontaktować z Dzialem Obsługi Klienta pod
    numerem 801-345-345\r\n\r\nWAŻNA INFORMACJA- CZAS NA PRZETRZYMYWANIE PRZESYŁKI
    \ W MAGAZYNIE CELNYM OD DNIA PRZYLOTU TO 3 DNI ROBOCZE,PO TYCH  TRZECH DNIACH
    \ NALICZANE SA KOSZTY MAGAZYNOWANIA</blockquote>\r\n\r\nCzyżbyś pracował dla DHL?"
- id: 25265
  author: Szymon
  author_url: ''
  date: '2010-11-25 14:57:56 +0100'
  date_gmt: '2010-11-25 13:57:56 +0100'
  content: Kupowałem w sklepie Valve parę sztuk towaru jakiś czas temu, dosyć dawno,
    wtedy paczki dostarczał jeszcze FedEx. Nie miałem takich przebojów jak Ty, niestety
    mnie doliczono cło i VAT bo zamawiałem więcej rzeczy, między innymi 5 koszulek.  Jakież
    było moje zdziwienie, gdy po opłaceniu paru set złotych podatku kurierowi,  wyjąłem
    towar z opakowania.  Koszulka PORTAL była wykonana na marce "American Apparel"
    która ogólnie rzecz biorąc jest (z)nośna (nawet bardzo), natomiast 2 x team fortress,
    1x HL2 było wykonane na marce GILDAN. I te "koszulki" były tak słabej jakości,
    ze miałbym watpliwość czy użyłbym takiej do wycierania podłogi nie mówiąc o noszeniu.
    Naprawdę był to kawałek najgorzej wykonanej odzieży jaki widziałem :-). Pomijając
    rozmiar, bo o ile american apparel mniej więcej odpowiadał rozmiarowi ludzkiemu,
    tak Gildan w rozmiarze XXL (waże ponad 100kg wiec przyzwyczajony jestem do tego
    typu wielkości) wyglądał tak ze dekolt sięgal mi do cycek :) - no ale o to mogę
    mieć pretensje jedynie do siebie, bo możliwe ze na stronie była rozmiarówka którą
    przegapiłem, głownie chodzi o wątpliwą jakość tych produktów. To był mój pierwszy
    i ostatni zakup w sklepie Valve.
- id: 25266
  author: supcio
  author_url: ''
  date: '2010-11-25 15:15:42 +0100'
  date_gmt: '2010-11-25 14:15:42 +0100'
  content: "@ Patrys\r\n\r\noto czesc maila jaka dostaje regularnie od DHL:\r\n\r\n\r\n..\"bla
    bla.. co to za towar z czego zrobiony i do czego słuzy??\r\n\r\nProszę o fakturę
    z warunkami dostawy DDU lub kosztami transportu.\r\n\r\n\"....\r\n\r\nJeżeli Twoj
    wycinek nie był edytowany specjalnie to zwróć się do nich o reklamację. Powiedz
    że masz koszty transportu i że podatek był naliczony na twoją niekorzyść.\r\n\r\nA
    i nie pracuję dla nich tylko dla kilku firm zajmuję się importem z poza UE oraz
    odprawami.\r\n\r\nps. co do palety barw stosowanych w ich mailach to nie skomentuje..
    przełączam monitora na czarno-biały :P"
- id: 25267
  author: Patrys
  author_url: http://room-303.com/blog/
  date: '2010-11-25 15:20:46 +0100'
  date_gmt: '2010-11-25 14:20:46 +0100'
  content: "supcio:\r\n\r\nU mnie (jak widać) nie ma ani słowa o fakturze, dlatego
    założyłem, że mają komplet dokumentów."
- id: 25268
  author: supcio
  author_url: ''
  date: '2010-11-25 15:34:09 +0100'
  date_gmt: '2010-11-25 14:34:09 +0100'
  content: "@Patrys\r\n\r\nNo cóż.. w takim razie współczuję.. noś przy sobie rachunek
    za całość zakupu dla szpanu ;) zawstydzisz wszystkich posiadaczy koszulek Bossa
    i Armaniego :P\r\n\r\n@ każdego kto bedzie coś importował z US&amp;A lub innego
    kraju 3 swiata\r\npamietajcie o kosztach przesyłki - jak sie opłaca to podajcie
    faktyczny, jak nie to niech naliczą wg. międzynarodowego przelicznika."
- id: 25269
  author: abc
  author_url: ''
  date: '2010-11-25 15:55:58 +0100'
  date_gmt: '2010-11-25 14:55:58 +0100'
  content: "W życiu nic kurierem nie wyślę. Po stokroć wolę naszą pocztę.\r\nWhy?
    Mam znajomego co właśnie w DHL pracuje. Wiecie kogo zatrudniają? No kto idzie
    szukać roboty jako kurier. Może jacyś powołani. Ale w 90% to dekle po zawodówkach,
    którzy kradną co popadnie i rzucają paczkami na drugi koniec hali dochodzą do
    wniosku, że obowiązkiem nadawcy jest dobrze ów paczkę zabezpieczyć. Patologia.\r\n\r\nA
    poczta? Ludzie, którzy przerobili już tam po 20- 30 lat i im się po prostu nie
    chce odstawiać takich numerów.\r\nW dodatku mają rodziny na utrzymaniach i nie
    na rękę im kradzieże czy zawody w kto dalej dorzuci kartonem."
- id: 25270
  author: Patrys
  author_url: http://room-303.com/blog/
  date: '2010-11-25 16:25:03 +0100'
  date_gmt: '2010-11-25 15:25:03 +0100'
  content: "abc:\r\n\r\nNie chcę ci psuć światopoglądu, ale wszyscy listonosze, jakich
    znam, są w okolicach trzydziestki. Nie mówię, że nie są dobrymi pracownikami,
    ale na pewno w kołysce z paczkami nie biegali :)"
- id: 25271
  author: Jonny
  author_url: ''
  date: '2010-11-25 16:31:32 +0100'
  date_gmt: '2010-11-25 15:31:32 +0100'
  content: ale zdzierstwo, za taka sumę mógłbyś do stanów polecieć tam i z powrotem
    jakimś tanim lotem z 6 miesięcznym wcześniejszym wykupem biletu ale sam byś je
    sobie przywiózł może kupił jeszcze innych rzeczy także dla swojej, jak byś planował
    np wydać z 1000 zł na porządny płaszcz w Polsce to opłaci się właśnie taki lot,
    jak polecisz w okresie przecen (tych prawdziwych amerykańskich) możesz wtedy kupić
    rzeczy za czapkę gruszek  czyli wydać np 400 zł za wypasiony markowy płaszcz który
    w Polsce  kosztuje pewnie ze 4 000 w drogaśnym butiku...  Filie różnych znanych
    marek w Polsce maja wyjątkowe ceny i wyjątkowe marże zamiast robić jak w USA czyli
    sprzedawać jak najwięcej towaru dobrej jakości za przyzwoite ceny to u nas sprzedają
    pojedyncze sztuki udając prestiż dla snobów :)
- id: 25273
  author: Ola
  author_url: ''
  date: '2010-11-25 20:22:23 +0100'
  date_gmt: '2010-11-25 19:22:23 +0100'
  content: "abc:\r\npracowałam miesiąc na poczcie jako listonosz i uwierz mi, że paczka,
    która nie jest listem poleconym ma szansę na przelot pomiędzy stanowiskami, zostać
    pomalowaną markerem, przerobiona na pałkę do bicia, a jeśli widokówka jest źle
    zaadresowana, to zostawała w łapkach listonosza na pamiątkę (bo miała fajny widoczek)"
- id: 25274
  author: Sklep DJ
  author_url: http://skylark.com.pl/
  date: '2010-11-25 21:16:27 +0100'
  date_gmt: '2010-11-25 20:16:27 +0100'
  content: Trzeba bylo brac transport pocztowy, tam na clo trafia sie losowo :D
- id: 25275
  author: Paweł
  author_url: http://anorak.pl
  date: '2010-11-25 22:11:15 +0100'
  date_gmt: '2010-11-25 21:11:15 +0100'
  content: No nie powiem że ciekawa sytuacja, ale co się nie robi dla boskich T-shirt'ów
- id: 25276
  author: julek
  author_url: ''
  date: '2010-11-25 22:24:23 +0100'
  date_gmt: '2010-11-25 21:24:23 +0100'
  content: "kretyn wyslal kretynowi koszulki a my w pracy mamy sie domyslac jak oni
    sie rozliczyli, a zjezdzaj frajerze na drzewo, chcesz oszczedzac to sprowadzaj
    to poczta lub jakim innym gownem, nie mamy czasu sie bawic w ogarnianie takich
    cepow, full service maja firmy ktore wysylaja nami konkretne przesylki a nie woreczek
    z dwiema szmatami\r\n\r\nco do wymogow odnosnie opisu towaru itp itd to wiedz
    ze to nie wymysl firmy kurierskiej tylko urzedu celnego i twej kochanej unii europejskiej
    wedlug ktorej kodeksu celnego teraz odprawiamy..\r\n\r\nkonczac temat kupuj w
    pl lub ue a nie wspierasz gosp kitajcow i kowbojow ;)"
- id: 25277
  author: Patrys
  author_url: http://room-303.com/blog/
  date: '2010-11-25 22:42:35 +0100'
  date_gmt: '2010-11-25 21:42:35 +0100'
  content: "julek:\r\n\r\nMam szczerą nadzieję, że trollujesz i nie pracujesz w firmie
    kurierskiej."
- id: 25278
  author: jacekowski
  author_url: http://jacekowski.org/
  date: '2010-11-25 23:52:59 +0100'
  date_gmt: '2010-11-25 22:52:59 +0100'
  content: Kupowalem dosyc nie dawno cos w USA dostarczane UPSem z tym ze dostawa
    do UK - procedura znacznie prostsza, po prostu kurier przyjezdza i trzeba doplacic
    juz przy odbiorze bez zadnych dodatkowych dokumentow, telefonow w nocy.
- id: 25279
  author: Krystian
  author_url: ''
  date: '2010-11-26 00:36:07 +0100'
  date_gmt: '2010-11-25 23:36:07 +0100'
  content: 'Na pytanie o zawartość paczki trzeba było napisać: nie wiem, jeszcze jej
    nie widziałem...'
- id: 25280
  author: DeeJay1
  author_url: http://princefool.blogspot.com
  date: '2010-11-26 00:54:00 +0100'
  date_gmt: '2010-11-25 23:54:00 +0100'
  content: Hmm, jak jest Valve time, to pewnie jest i Valve currency ;) (w sumie co
    widać po cenach na Steam, i aż się boję jeśli zamierzają to samo zrobić na PS3,
    ale to offtopic)
- id: 25281
  author: Greg
  author_url: ''
  date: '2010-11-26 03:02:02 +0100'
  date_gmt: '2010-11-26 02:02:02 +0100'
  content: "Witam!\r\ntak czytam i czytam... powiem krótko. Jak macie rodzinę, znajomych...
    kota, psa w USA, to lepiej im dajcie to kupić, a potem przesłać nie żadnym kurierem,
    ale kartonem, a karton kontenerem, a kontener statkiem posłać. W Czikago jest
    taka firma która to robi. Za 40 kg karton zapłaciłem 40$ - miesiąc czekania, żadnego
    cła:) Pozdrawiam"
- id: 25282
  author: jaro
  author_url: ''
  date: '2010-11-26 10:06:58 +0100'
  date_gmt: '2010-11-26 09:06:58 +0100'
  content: "@julek:\r\n\r\nmoze zbyt dosadnie powiedziane ale generalnie zgadzam sie
    z Toba :)\r\n\r\n@greg:\r\n\r\nBez przesady - to byly DWIE koszulki ..."
- id: 25283
  author: Abakusso
  author_url: ''
  date: '2010-11-26 12:28:09 +0100'
  date_gmt: '2010-11-26 11:28:09 +0100'
  content: "Próbowałem dokonać 2 reklamacji w DHL, żadna mi się nie udała. Nie udała
    się, bo z nimi nawet nie można normalnie porozmawiać - dla jasności - reklamacja
    nie została z ich strony odrzucona - po 30tym telefonie i 10 piśmie poddałem się.\r\nOd
    5 lat nie zamówiłem żadnej przesyłki z udziałem DHL. Jeśli dostawca ma tylko umowę
    z DHL całkowicie rezygnuję z zakupu. Oczywiście z punktu widzenia DHL jeden klient
    w tą czy tamtą, mają ich na pęczki."
- id: 25284
  author: Tomek
  author_url: ''
  date: '2010-11-26 14:01:10 +0100'
  date_gmt: '2010-11-26 13:01:10 +0100'
  content: Na początku roku zamówiłem z USA trochę ciuchów, transport UPS. Po tygodniu
    przesyłka była u mnie, kurierowi musiałem zapłacić ok. 80 zł podatku, cła nie
    naliczali bo wartość była poniżej limitu. Żadnych upoważnień do reprezentowania
    przed UC. Może DHL jest po prostu do d...?
- id: 25285
  author: mcda_sk
  author_url: ''
  date: '2010-11-26 17:56:19 +0100'
  date_gmt: '2010-11-26 16:56:19 +0100'
  content: "DHL w sumie jeszcze ujdzie... Nie skuście się czasem na Dachsera, z tym
    to są dopiero kwiatki... \r\nA co do Twojej przesyłki, to oczywiście, że skoro
    nie opłaciłeś podatku to nie zwolnią przesyłki a więc skoro jej nie odebrałeś
    i czekasz na rozpatrzenie reklamacji to jeszcze zapłacisz im za koszty składowania
    :)\r\n\r\nZdrówka życzę :)"
- id: 25286
  author: Paweł
  author_url: ''
  date: '2010-11-26 18:56:54 +0100'
  date_gmt: '2010-11-26 17:56:54 +0100'
  content: Chiałeś przykozaczyć koszulkami ale trzeba sie liczyć z tym, że jak kupuje
    sie małpe to trzeba mieć na banany. Trzeba było iść na zielaka albo świebodzki
    i sobie kupić burasie, bo sorry ale taki poziom reprezentujesz.
- id: 25287
  author: Patrys
  author_url: http://room-303.com/blog/
  date: '2010-11-26 19:13:12 +0100'
  date_gmt: '2010-11-26 18:13:12 +0100'
  content: "Paweł:\r\n\r\nWidzę, że kolega jest znawcą butików. Zawsze miło posłuchać
    porad konesera."
- id: 25289
  author: zdybi
  author_url: ''
  date: '2010-11-26 22:20:39 +0100'
  date_gmt: '2010-11-26 21:20:39 +0100'
  content: "Moim zdaniem nie masz szan na żadną reklamację ponieważ takie mamy przepisy
    w naszym cudownym kraju, a nieznajomość prawa nie zwalnia z obowiązku przestrzegania
    go. DHL naliczy ci statystyczne koszty transportu (średnią). \r\n\r\nP.S. Nie
    bronię DHL.... pracuje w konkurencji."
- id: 25290
  author: zdybi
  author_url: ''
  date: '2010-11-26 22:26:17 +0100'
  date_gmt: '2010-11-26 21:26:17 +0100'
  content: A poza tym wcale nie musiałeś korzystać z usług DHL odnośnie odprawy celnej.
    Zawsze mogłeś wskazać sobie swoja agencję celną do której DHL dostarczy by twoja
    przesyłki tam byś sobie odprawił. No ale po co przecież tam trzeba dodatkowo zapłacić
    za obsługę a DHL nie bierze za to dodatkowo ani grosza czyli mają z tym tylko
    kłopot.
- id: 25291
  author: Patrys
  author_url: http://room-303.com/blog/
  date: '2010-11-26 22:27:39 +0100'
  date_gmt: '2010-11-26 21:27:39 +0100'
  content: "zdybi:\r\n\r\nTe przepisy są po to, żeby dało się oclić paczkę, dla której
    <em>nie da się</em> jednoznacznie ustalić kosztu dostawy. A za ten \"kłopot\"
    wzięli już ode mnie raz pieniądze w momencie, kiedy płaciłem za dostawę."
- id: 25293
  author: jpc
  author_url: http://loee.pl
  date: '2010-11-27 12:43:45 +0100'
  date_gmt: '2010-11-27 11:43:45 +0100'
  content: "Ja nigdy z DHLem nie miałem problemów, ale FedEx taniej brał za obsługę
    celną. Podmienianie faktury też trenowałem. Nie polecam poczty, bo agencje celne
    się cenią i koniec końców taniej wychodzi kurier. No chyba, że ktoś nie chce clenia
    w ogóle (dla prywatnych to wygodniej, dla firm nie bardzo).\r\n\r\nPatrys: Koszulki
    Ci się podobają przynajmniej?"
- id: 25295
  author: rozie
  author_url: http://rozie.blox.pl/
  date: '2010-11-27 17:31:57 +0100'
  date_gmt: '2010-11-27 16:31:57 +0100'
  content: 'Do 150 euro powinno być w ogóle cła. Źródło (i namiary na szczegóły) w
    komentarzach tego wpisu: http://mmazur.7thguard.net/2010/10/10/ja-i-moj-kindle/'
- id: 25296
  author: Patrys
  author_url: http://room-303.com/blog/
  date: '2010-11-27 17:53:44 +0100'
  date_gmt: '2010-11-27 16:53:44 +0100'
  content: "rozie:\r\n\r\nAle jakiego znowu cła? :)"
- id: 25297
  author: kozik
  author_url: ''
  date: '2010-11-27 21:07:56 +0100'
  date_gmt: '2010-11-27 20:07:56 +0100'
  content: "rozie\r\n\r\n\r\nZgadza się do 150 euro jest zwolnienie z cła ale nie
    z VAT. Czyli trzeba zapłacić 22%"
- id: 25298
  author: rozie
  author_url: http://rozie.blox.pl/
  date: '2010-11-28 09:03:09 +0100'
  date_gmt: '2010-11-28 08:03:09 +0100'
  content: "@Patrys: Przyznam, że trochę się zasugerowałem zwrotem \"opłaty celne\",
    ale w ww. wpisie mmazur wspomina coś o nienaliczaniu VAT i parę razy ten temat
    się przewija.\r\n\r\nRadzę sprawdzić, co dokładnie podpisałeś w upoważnieniu dla
    DHL. Bo może być klauzula, że w przypadku braku kosztów transportu na rachunku
    wyrażasz zgodę na określenie ich jakoś tam, a odstąpienie od tego i użycie wskazanych
    przez odbiorcę paczki kosztów jest możliwe za dodatkową opłatą, wynoszącą [tu
    kwota]. I wtedy jest trochę lipa - zostaje UOKiK i klauzule niedozwolone."
- id: 25299
  author: Pogrzaństwo
  author_url: ''
  date: '2010-11-30 19:36:27 +0100'
  date_gmt: '2010-11-30 18:36:27 +0100'
  content: Kupowanie dwóch koszulek za prawie 200 zł to naprawdę pogrzaństwo, przecież
    w rodzimej Polsze można za 15 zeta zamówić sobie dowolną koszulkę z dowolnym nadrukiem,
    trzeba mieć tylko plik JPG w dużej rozdzielczości z planowanym nadrukiem i jazda!
    Każda drukarnia wydrukuje z pocałowaniem w ręke, po co zamawiać koszulkę z drugiego
    końca świata?
- id: 25300
  author: Patrys
  author_url: http://room-303.com/blog/
  date: '2010-11-30 20:56:08 +0100'
  date_gmt: '2010-11-30 19:56:08 +0100'
  content: "Pogrzaństwo:\r\n\r\nPo co kupować filmy na DVD, jak wystarczy torrent
    i każdy kolega nagra za piątaka? Po co kupować albumy ulubionej kapeli, skoro
    wystarczy mieć MP3 i każdy po dychaczu nagra ci z pocałowaniem ręki?"
- id: 25315
  author: iTomek
  author_url: http://itomek.pl
  date: '2010-12-06 22:27:53 +0100'
  date_gmt: '2010-12-06 21:27:53 +0100'
  content: Aaa czemu czemu :D Dzisiaj są po $9 http://itomek.pl/t-shirty-koszulki-dla-geeka-tylko-dzis-9.html
    wszystkie wzory na thre­adless i już szykowałem sobie zamówienie na 10 ... ale
    mnie trochę zastopowałeś :/
- id: 25318
  author: Tabita
  author_url: ''
  date: '2010-12-10 02:48:12 +0100'
  date_gmt: '2010-12-10 01:48:12 +0100'
  content: O żesz kredka!!!! Ty to masz przygody, Pan Kleks nawet takich nie miał..
    (nie)stety ja takie też mam.
- id: 25319
  author: Tabita
  author_url: ''
  date: '2010-12-10 03:10:48 +0100'
  date_gmt: '2010-12-10 02:10:48 +0100'
  content: Zamówiłam sobie buty za jedyne 180$ przez EMS. Teoretycznie miało być szybko
    i sprawnie. 3-5dni na wstępie przed zapłatą, a po zapłacie 10dni - bo do Polski
    dłużej. Oczywiście buciki były "have stock". Założyłam konto paypal. Przelałam
    pieniądze, zapłaciłam za buty. Nie wiem jak to się stało, ale kupiłam też torebkę,
    nauszniki, inne buty, kurtkę itd. Zapłciłam via Paypal.  Po kilku dniach ktoś
    do mnie dzwoni. Odbieram. Słyszę łamany angielski ... "calling from China...you
    bought from me.." Ok, ok.. Ale właściwie, to przecież kupiłam kilka rzeczy, więc
    nie wiem kto dzwoni i po co. Przyszłam do domu, odbieram pocztę, a tam... kilka
    maili z pytaniem dlaczego otworzyłam spór przez Paypal. Ale o co chodzi??????????
    Wiadomość od Paypl.. "Dostęp do Twojego konta został ograniczony" ... UUUUUUuuuu
    shit! że co? Loguję się na Paypal. Miałam wysłać kod, który został wysłany wraz
    z drobną opłtą na kartę kredytową. Tylko ciekawe jak (?), jak ten wyciąg z karty
    jest z banku niemieckiego, a to mój chłopak zapłacił, a jego wyciąg wędruje do
    niego około 4 tygodnie, bo go w Niemczech nie ma, a firma w której pracował wysyła
    te wyciągi do niego na adres domowy, na inny kontynent :) do Afryki. Tylko, że
    jego tam nie ma, bo on jest w Wielkiej Brytanii :) No to dzwonię do PayPal.. Opowiadam
    Pani tą całą historię, że zapłaciłam za zakupy gotówką przelaną ze swojego banku
    i raz kartą chłopaka, który ten głupi kod będzie miał za około 4tygodnie. I że
    co mam teraz zrobić, ponieważ zapłciam za zakupy, a moje płatności zostały zamrożone,
    a część sprzedających wysłała już przedmioty...
- id: 25320
  author: Tabita
  author_url: ''
  date: '2010-12-10 03:45:36 +0100'
  date_gmt: '2010-12-10 02:45:36 +0100'
  content: '... uprzejma Konsultantka PayPal poradziła mi, aby założyć drugie konto
    PayPal i sobie za resztę zakupów załacić. Przelałam pieniądze z banku na PayPal,
    a tu.. blokada konta. Dzwonię do PayPal. Należy wysłać ksero dowodu i potwierdzić
    adres - mówi mi pan. Ok, przesłałam. Na co replay, że proszę wysłać potwierdzenie
    rachunku bankowego i że kod pojawi się za około 3 dni robocze. Akurat ak się złożyło,
    że był piątek :) Dobra, czekam.Zajęłam sę odpisywaniem na maile "gdzie się podziała
    zapłata za przedmiot? daczego Paypal zabrał pieniądze". Jeden Chińczyk napisał
    mi, że zatrzyma paczkę, którą już wcześniej wysłał (bo przecież miał wpłatę).
    Wyobraziłam  sobie jak małą, drewnianą łódeczką płynie zatrzymć statek z moją
    torebką :) albo jak wbiega do mnie do pracy i wprost z rąk kuriera wyrywa paczkę
    w ostatniej chwili.. hahahaha Zostało z tego powiedzonko, które wszystkich w pracy
    rozbawia : "był do mnie jakiś Chińczk?".. no ale wracając do mojego problemu z
    Paypal.. hmmm poproszono mnie o przesłanie rachunków za usługi komunalne, aby
    potwierdzić adres... super, tyle, że ja wynajmuję mieszkanie i nie płacę za żadne
    wodyi światła.. nie wspomnę o braku zameldowania.. Dobra, dzwonię tam... to dzwonienie
    trwało codziennie przez dwa tygodnie.. Jak mi wreszcie odblokowali konto numer
    2, to je zaraz zablokowali "bo jest powiązane z kontem nr 1, na którym masz otwarte
    sprawy"... Dobra doszedł ten wyciąg z karty kredytowej do konta nr.1 Czyli upłynęły
    już 4tygodnie prawie. Torebkę już nawet otrzymałam, ale tych upragnionych butów
    nieeee. Dobra,odblokowali mi konto nr1. Wykasowałam powiązaną kartę kreytową -
    która stanowiła tu problem. Wysłałam autoryzację wpłat. Ok, pieniądze wróciły
    do sprzedających.. super.. a tu nagle.. BLOKADA konta payPal - proszę potwierdzić
    kartę kredytową.. tylko jaką, jak ja żadnej nie mam!!!! Dzwonię tam!!!! Po jakichś
    3 dniach sprawa wyjaśniona. Ok, buty można wysyłać. Chińczyk mi pisze, że on już
    nie ma mojego rozmiaru!!!!!!!!!! O NIEEEEEEEEEEEEEEEEE!!!!! chyba pojadę do Chin
    i zamorduję!!!!!! No i cała seria na tego biednego sprzedawcę. Ozajmił, że on
    te buty zdobędzie. Teoretycznie można powiedzieć - zdobył. Wysyłka przez EMS.
    Dostaję list polecony od Pocztexu. Proszę wysłać potwierdzenie zapłaty, zrzut
    z aukcji co i za ile kupiłam. Hmmm myślę sobie to pewnie moje buty.. na drugi
    dzień drugi list z Pocztexu... uppppssss ale kto jest kto i skąd mam wiedzieć
    co jest w jakiej paczce... ok, po truck numerze, ale najpierw muszę o nie zapytać...Dobra,
    dzwonię do tego całego Pocztexu.. mówię numer przeyłki a tam słyszę: "Staszka,
    ty masz włączony komputer, żeby mi coś sprawdzić, bo ja od rana nie ..." ok, dobra..
    poczekam.. 5min, 10min.."ej, ale ja tu nie widzę, jak to się szuka?"... 15min..
    tit tit.. zerzarło mi kartę. No to się dowiedziałam...'
- id: 25321
  author: Tabita
  author_url: ''
  date: '2010-12-10 04:08:31 +0100'
  date_gmt: '2010-12-10 03:08:31 +0100'
  content: Dobra, jakoś to sama ogarnęłam co jest co.. ok, ale jak zrobić zrzut z
    ekranu, aby przesłać co kupiłam itd...i tu pojawia się topic na osobny wątek :)
    No dobra, zrobiłam zdjęcie ekranu aparatem, wysłałm.. no to super. Paczki leżakowały
    tam około 2tygodnie. Ohhhh dostaję upragnione awizo.. zaraz zaraz.. dlaczego awizo,
    a nie paczke? Dobra, idę tam! Paczka miała dołączony protokół i trzeba było się
    stawić osobiście. Uszkodziło się opakowanie, zawrtość przepakowana została pod
    nadzorem komisji. Dodatkowo do uiszczenia opłata celna, jedyne 150zł. Płacę. W
    domu patrzę a tam rozmiar zamazany i nabity większy..no, faktycznie Chińczyk zdobył
    mój rozmiar. hmmmmm czy się zmieści moja stopa? Wkładam... uffffffff, jak to dobrze,że
    ja zawsze zamawiam większe buty niż noszę. Extra.. chodzę sobie radośnie po domu
    w moich butach upragnionych... a tu... podeszwa się odkleiła... No nie, to chyba
    jakieś niemożliwe... Piszę do sprzedawcy.. proponuje wymianę butów. Super!!!!!
    Tylko jest mały problem... trzeba je odesłać do Chin, a następnie znów powtórzy
    się koszmar z Urzędem Celnym.... No ale Człowiek Dobra Rada znalazł rozwiązanie
    - szewc. Udałam się do szewca z jednym butem - bo przecież drugi dobry. Szewc
    przykleił. Extra! No i idę sobie w moich najwspanialszych butach na całym świecie...
    a tu chlast.. podeszwa się odkleiła z drugiego buta. No i w jednym bucie do szewca.
    Jak już zrobiłam buty, to spadł śnieg, lód na chodnikach i nie mogę w tych butach
    chodzić, bo bym się zabiła. Buty muszą czekać na wiosnę :) Ot, historia.
- id: 25322
  author: Michał
  author_url: ''
  date: '2010-12-10 13:54:07 +0100'
  date_gmt: '2010-12-10 12:54:07 +0100'
  content: "No i jak wyszło z tymi koszulkami?\r\nA tak przy okazji to Steam i Valve
    .. to w ogóle jakieś nieporozumienie. Kupiłem w empiku orange boxa i mój serial
    number jest już użyty ... nowy zapakowany w folijkę komisyjnie otwierany orange
    box :D lol.."
- id: 27755
  author: Gosia
  author_url: ''
  date: '2011-03-28 02:37:25 +0200'
  date_gmt: '2011-03-28 00:37:25 +0200'
  content: "haha :D uśmiałam się do łez,  masz talent do opisywania :D szczerze współczuje
    zaistniałej sytuacji, mam nadzieję, że jakimś cudem koszulki już masz :) sama
    się ostatnio zastanawiałam czy ze stanów czegoś nie kupić, ale chyba jednak zacznę
    odkładać na bilety do kanady :D\r\nja raz zamawiałam DHLem ale z Krakowa i stwierdziłam,
    że nigdy więcej, a co do przesyłek, to jeśli się ma rodzinę w stanach lub kanadzie
    to najlepiej tak, odciąć cene i wysłać morską paczką \"ekonomiczną\" najmniejsze
    prawdopodobieństwo, że w ogóle ktoś ją tknie :) i najlepiej by ktoś ci wypisał
    na kwitku (pracowałam w firmie wysyłającej paczki do polski z kanady na wakacjach
    kiedyś) że odzież jest \"używana\" to jeszcze mniejsza szansa że ktoś tknie :)"
- id: 27791
  author: koszulkowy skrytożerca
  author_url: http://google.com
  date: '2011-06-25 15:59:33 +0200'
  date_gmt: '2011-06-25 13:59:33 +0200'
  content: i jak z tymi koszulkami ?
- id: 27792
  author: koszulkowy skrytożerca
  author_url: ''
  date: '2011-06-25 16:00:46 +0200'
  date_gmt: '2011-06-25 14:00:46 +0200'
  content: i jak z tymi koszulkami ?;&gt;
- id: 27793
  author: maciek
  author_url: http://zgrany.wordpress.com
  date: '2011-07-01 09:26:04 +0200'
  date_gmt: '2011-07-01 07:26:04 +0200'
  content: "O, witam, miałem prawie identyczną historię, DHL w Pyrzowicach. Zamówiłem
    towar z Valve o wartości uwaga uwaga, 50 dolców (3 czapeczki plus jedna koszulka
    - żałosna jakość swoją drogą koszulki sam bym sobie lepszą zrobił, czapeczki dają
    radę) plus 20 dolców za wysyłkę, razem około 200 pln. Po czym dwa dni później
    DHL mnie budzi telefonem o 6.54 (oni zawsze o takich godzinach dzwonią), że można
    już odebrać towar i trzeba dopłacić 217 pln za podatki i ich usługę. M a s a k
    r a. Naliczyli mi np. VAT od kosztów transportu wynoszącego 100 USD (statystyczne
    koszty jakie ustalił pracownik DHL) mimo iż na papierze stało, że transport 20
    USD ALE nie było jakieś tam kodu więc oni nie mogli uznać, że to transport. Paranoja!
    Aha, korekta tego papiera kosztowałaby mnie 270 pln, więc koniec końców zgodziłem
    się, zagryzłem zęby i zapłaciłem.\r\nALE żeby nie było, dużo zamawiam z UK, wam
    też polecam, idzie DHLem też bez żadnych problemów. Przyczynę podejrzewam w tym,
    że USA robi się coraz bardziej popierd...nym krajem, naprawdę nie warto stamtąd
    nic brać. Kolega brał obiektyw z Hongkongu bez najmniejszych kłopotów a ja taka
    jazda z koszulką i czapeczkami. \r\nAha, też musiałem pisać z czego są koszulka
    i czapeczki, do czego będę używał itp. LOL\r\n\r\nJak chcecie, czapeczki są nadal
    na allegro za 80 pln do kupienia, taniej nie dostaniecie w Polsce, możecie sobie
    zamówić z VALVE :D"
- id: 27810
  author: Andrzej
  author_url: ''
  date: '2011-08-06 16:21:25 +0200'
  date_gmt: '2011-08-06 14:21:25 +0200'
  content: Mam teraz podobny problem z DHL we Wrocławiu. Gorzej niż celnik zachowuje
    się ta Pani. W rozmowie traktuje mnie z góry, sama stwierdza, że to oszustwo,
    że to towar na handel, że zaniżona wartość i że niby nie ma znaczków CE !! Wszystko
    nie prawda. Pokazałem jej że niewiele drożej można kupić w Polsce takie urządzenie,
    że znaczek to CE. Kazałem jej by przesłała mi decyzję celną o odmowie ze względu
    na brak CE i nagle zamilkła. Macie jakieś rady co zrobić ? Jak tam podjadę to
    zagryzę babę !!
- id: 27813
  author: johnnyblazing
  author_url: ''
  date: '2011-08-13 12:16:25 +0200'
  date_gmt: '2011-08-13 10:16:25 +0200'
  content: hej! zamiawiajcie koszulki przez Threadless, ShirtFight, albo woot! shirts
    -- robię to od dawna i nigdy takich jazzów nie miałem, a i koszty wysyłki o wiele
    bardziej przystępne.
- id: 27814
  author: johnnyblazing
  author_url: ''
  date: '2011-08-13 12:19:13 +0200'
  date_gmt: '2011-08-13 10:19:13 +0200'
  content: apropos portalu, http://shirt.woot.com/friends.aspx?k=18828 :)))
- id: 27844
  author: Fabian
  author_url: ''
  date: '2011-10-23 15:02:44 +0200'
  date_gmt: '2011-10-23 13:02:44 +0200'
  content: "Witajcie.\r\n\r\nPrawda jest taka, że agencja celna DHL to najlepsza agencja
    wszystkich firm kurierskich dostępnych na rynku. Wszystko szybko i bez zbędnego
    pieprzenia. \r\n\r\nPozdrawiam i polecam DHL.\r\n\r\nKlient."
- id: 27870
  author: Mikii
  author_url: ''
  date: '2011-12-21 18:34:27 +0100'
  date_gmt: '2011-12-21 17:34:27 +0100'
  content: Prawda jest taka ze DHL to najgorsza firma (agencja celna) na rynku.. moje
    przejscia sa jeszcze ciekawsze niz w przypadku autora postu.. Co do opinii o agencji
    celnej DHL, to podziela ja Polska Izba Celna. W rozmowie z celnikiem usłyszałem,  że
    o takich oszukańczych praktykach połączonych z nierzetelnością w przypadku DHL
    to oni słyszą kilkunastokrotnie dziennie. Smutne, że jeszcze nikt nie zrobił z
    nimi porządku.
- id: 27871
  author: Mikii
  author_url: ''
  date: '2011-12-21 18:41:46 +0100'
  date_gmt: '2011-12-21 17:41:46 +0100'
  content: Jeszcze jedno dla wszystkich, jeżeli odbiorcą jest osoba prywatna i nie
    są to ilości hurtowe to zgodnie z Art 165 punkt 2 przepisów wykonawczych (cokolwiek
    to nie znaczy) koszty przesyłki nie powinny być doliczane do obliczania cła i
    podatku. Taka informację uzyskałem w izbie celnej. Co za tym idzie agencja celna
    DHL nie stosuje przepisów prawa i działa na szkodę odbiorcy!
- id: 27965
  author: TheBestFan
  author_url: ''
  date: '2012-03-06 15:09:21 +0100'
  date_gmt: '2012-03-06 14:09:21 +0100'
  content: "mają nawet swój fanpage na facebook'u:\r\nhttp://www.facebook.com/pages/DHL-Polska-jak-oszukuj%C4%85-ludzi/262546897161646"
- id: 28190
  author: Przestrzegam!!
  author_url: ''
  date: '2012-11-07 09:55:49 +0100'
  date_gmt: '2012-11-07 08:55:49 +0100'
  content: "Przestrzegam!!! \r\nAgencja celena firmy DHL Express opóźnia przesyłki
    bez powodu.\r\nBardzo utrudniony kontakt (telefoniczny nie odbierają telefonów)
    i mailowy (brak expresowej reakcji) z agentem celnym kontakt z obsługą klienta
    bardzo miły ale nawet oni mają problem aby się skontaktować ze swoją agencją (rezultat
    to drobne kłamstwa bazujące na niewiedzy klienta i zero reakcji oraz rzetelnej
    informacji o przesyłkach znajdujących się w Agencji celnej).\r\nAgenci robią podstawowe
    błędy przy zgłaszaniu do urzędu celnego następnie konsekwencją tego jest komunikat
    na stronie śledzenia przesyłek - \"Niezamierzone opóźnienie w odprawie celnej\"
    i tłumaczenie że urząd celny jest opieszały, paczka jest na urzędzie a DHL nie
    ma wpływu na pracę urzędu i przyspieszenie urzędnika. (tak na prawdę w tym czasie
    poprawiają i weryfikują swoje błędy i składają dokumenty jeszcze raz)\r\n\r\nFinał
    przesyłka \"express\"  która powinna być zrobiona przez Agenta od ręki i w tym
    samym dniu dotrzeć do klienta dociera jeszcze raz do Agenta  a do klienta 3 dni
    później"
- id: 28235
  author: Romaneterlas
  author_url: ''
  date: '2013-01-23 16:32:09 +0100'
  date_gmt: '2013-01-23 15:32:09 +0100'
  content: "Co ciekawe, zamówiłem w Szangaju herbatę kwitnącą. Kilka rodzajów. Żeby
    popróbować mam 4 wesela w rodzinie. Ok, Herbatkę zamówiłem, płatności ok. Numer
    Przewozowy dostałem na 2 dzien. Ok. 2 dni szła przesyłka. DHL:-(. W Polsce utkneła/
    Na narazie 2 dzień. Żadnej informacji. Ślędzę więc przesyłkę. Opóznienia w odprawie
    celnej. Dalszej żadnej informacji od DHL że coś jest nie tak. W sumie to moja
    pierwsza przesyłka z Dalekiego wschodu. To ja osoba fizyczna.\r\nMyślę sobie przedzwonię
    do nich i może coś się wyjaśni. Dzwonie.....odbiera jakiś ichniejszy człowiek.
    Pytam się go: Człowieku co z moją przesyłką? Oooo zdziwiony jakiś mówi że należy
    przetłumaczyć  Proforma Invoice i że już przesyła mi na adres e-mail. ???? ok
    tłumacze i przesyłam z powrotem. Idę spać/ Rano (znów pada śnieg) odbieram pocztę
    i sprawdzam numer przesyłki. Znów jakieś dokumenty są potrzebne. Dzwonie jeszcze
    raz....Odbiera kobietka. Informuje mnie że jest jeszcze potrzebne upoważnienie
    Aby DHL mogł działac w moim imieniu. Wyślę go Panu. i ATrzeba zamowić kuriera
    aby ten dokumencik od Pana Odebrał i nam przywiózł  - opłata 17zł. Ok, coraz bardziej
    wkurzony....Wydrukuje, wypełnię, niech sobie kurier przyjedzie i odbierze....Za
    dwie godziny ma byc. OK. Dzwoni kurier  - jestem w drodze. Sprawdzam poczte -
    Informacja. \r\n\"...Z uwagi na zawartość i wartość zadeklarowaną na fakturze,
    przesyłka o nr  00000000000   podlegać będzie indywidualnej odprawie celnej. Wszystkie
    najważniejsze informacje w pliku „Powiadomienie” oraz „Cennik usług celnych”.
    Do upoważnienia prosimy dołączyć następujące dokumenty:\r\nOSOBY FIZYCZNE NIE
    PROWADZĄCE DZIAŁANOŚCI GOSPODARCZEJ :\r\n- kopia dowodu osobistego (obie strony)
    oraz numer NIP\" \r\n\r\nZaglądam do załączników. \"Wiele śmieci\" Jeszcze raz
    proszą o przygotowanie  - Tłumaczenia faktury, orginał faktury. ksero dowodu numer
    NIP. Drukuję kolejne dokumenty. I w sumie nadal nic. Kurier własnie sobie pojechał.
    Czytam jaki oplaty za cło...400zł towar wart 300$ i pewnie jeszczse to dopiero
    początek opłat. Kupuj w chinach bo taniej. Owszem ale jak się policzy ile polscy
    celnicy naliczą ci cła i innych pierdół to rACZEJ SIE NIE OPŁACA. nASTĘPNYM RAZEM
    KUPIE COS ZA POŚREDNICTWEM FIRMY. Nauka dla przyszłych kupujących coś - Zawsze
    musisz wierzyć we własne siły nigdy nie nadawaj paczki DHL'em Nie prześlą ci maila
    że coś jest nie tak, naliczą ci dodatkowe koszty za to że paczkq u Nich lezy.
    A za niewiedzę płacę Ja - mam nadzieje że inni czegoś się nauczą."
- id: 28298
  author: Rafał
  author_url: ''
  date: '2013-05-12 21:14:03 +0200'
  date_gmt: '2013-05-12 19:14:03 +0200'
  content: "witam..\r\npowiem wam tak.. głowno wiecie o dhl-u i glowno widzieliscie,
    to wy klienci jestescie idiotami, bo korwy zamawiacie przesylki a was w domu nie
    ma a potem macie pretensje do nas, przyjmijcie sie i pojezdzijcie po rejonie i
    zobaczycie jak wyglada taka praca, ile czlowiek ma przez was wszystkich wlosow
    na glowie siwych!! wy naprawde nie wiecie ile nerwow pracownokom DHLU sprawiacie-
    wiec zastanowcie sie co piszecie.. ok.  a jak wam nie pasuje firma dhl to sobie
    zamowcie przez inna firme kurierska, zobaczycie czy bedzie lepsza, narazie"
- id: 28397
  author: Boesel46
  author_url: http://maximus.poznan.pl/
  date: '2013-08-22 13:29:17 +0200'
  date_gmt: '2013-08-22 11:29:17 +0200'
  content: Przesyłki oraz transport to 2 dziedziny, w których na prawdę jest ciężko
    dogodzić klientowi. Ja o DHCL mogę się wyrazić pozytywnie jeśli chodzi o przesyłki
    . A ostatnio korzystałem z transportu Maximusa i wszystko przebiegło zgodnie według
    umowy :)
- id: 28406
  author: HK
  author_url: ''
  date: '2013-09-11 13:54:24 +0200'
  date_gmt: '2013-09-11 11:54:24 +0200'
  content: Nie dziwcie sie cenom DHL,.skoro asystentka Prezesa DHL Express Edyta Smulska
    polująca na żonatych facetów korzysta ze służbowych aut DHL Express, zeby wyjeżdżac
    na wakacje :-)
- id: 28411
  author: TOM
  author_url: ''
  date: '2013-09-17 11:21:31 +0200'
  date_gmt: '2013-09-17 09:21:31 +0200'
  content: "Ja też zapłaciłem 88 zł vat za paczkę która zawierała mój  prywatny statyw
    fotograficzny który zapomniałem zabrać z wakacji i został mi odesłany  -  mimo
    że przesyłka posiadała deklarowaną wartość 50 $ to DHL kazał m zapłacić 88 zł
    .\r\nI mała rada dla Pana  Pana Rafała - nie uważam bym był idiotą a jeśli praca
    dla Pana jest zbyt stresogenna to niech Pan z niej zrezygnuje i poszuka pracy
    gdzie nabywa się inne choroby zawodowe niż siwe włosy . Pozdrawiam Tomek"
- id: 28412
  author: Lorencz39
  author_url: http://www.vandervlist.com/pl
  date: '2013-09-18 15:10:45 +0200'
  date_gmt: '2013-09-18 13:10:45 +0200'
  content: Jak się skończył historia z tymi koszulkami?
- id: 28448
  author: wielbicielka
  author_url: ''
  date: '2013-11-02 22:50:23 +0100'
  date_gmt: '2013-11-02 21:50:23 +0100'
  content: nie ma co sie dziwic:-). Skoro asystentka  ma parcie na korzystanie z firmowych
    aut managerow dhl i wyjazdy na Ich koszt do Wloch na narty, to musza Oni miec
    fundusze zaspokajanie takich potrzeb:-)
- id: 28449
  author: wielbicielka
  author_url: ''
  date: '2013-11-02 22:52:02 +0100'
  date_gmt: '2013-11-02 21:52:02 +0100'
  content: ..wieczna systentka z duuuuuzymi potrzebami...:-))). Ktos za to musi placiac:-)
- id: 28450
  author: wielbicielka
  author_url: ''
  date: '2013-11-02 22:52:54 +0100'
  date_gmt: '2013-11-02 21:52:54 +0100'
  content: '...asystentka ...przepraszam, za blad:-('
---
<p>Gram. Całkiem sporo. Postanowiłem sobie sprawić koszulki, którymi promowany był Portal 2. <a href="http://store.valvesoftware.com/product.php?i=C0737">Jasną</a> i <a href="http://store.valvesoftware.com/product.php?i=C0739">ciemną</a>. Na polskie warunki tanio nie jest, ale koszulki wyglądają naprawdę fajnie.</p>

<p>Zamawiam więc. $39.98 plus dostawa. Za $20, bo z Ameryki. <em>Do mojego zamówienia mogą zostać doliczone dodatkowe podatki, akcyzy i opłaty celne.</em> Kontynuuj do płatności.</p>

<p>Płacę. A raczej próbuję. Płatność kartą kredytową została odrzucona przez mojego operatora. Ponów. Płatność kartą kredytową została odrzucona ponownie. Trudno, zapłacę przez PayPal. Klik. Klik. Tak pozbyłem się 197,91 PLN. W teorii.</p>

<p>W praktyce pozbyłem się bowiem 591,91 PLN. Bank płatności odrzucił, ale pieniądze uznał za wydane. Cóż, Valve mnie raczej nie okradnie. Minie czas blokady środków i oddadzą. Tak kończy się środa.</p>

<p>Jest piątek. Dzwoni telefon.</p>

<p>Anna z DHL przygotowuje się do odprawy celnej mojej paczki, która lada chwila trafi z lotniska w Lipsku do Izby Celnej we Wrocławiu. Musi wiedzieć, z czego zrobione są koszulki i jak zamierzam ich używać. Podaję adres e-mail, dostaję listę dokumentów do przedłożenia.</p>

<p>Podpisuję upoważnienie dla DHL do reprezentacji przed organami celnymi. Gdybym wiedział, co mnie czeka, zaprezentowałbym także swój organ. Nie uprzedzajmy jednak faktów. Podpisuję świstek, że zobowiązuję się koszulek nie sprzedać w celu zarobkowym. Została deklaracja zawartości, materiałów i intencji. Napisałem zgodnie z prawdą:</p>

<blockquote><p>Są to dwie koszulki z krótkim rękawem. Mam nadzieję, że zrobione są z bawełny. Będę w nich dziarsko hasał po mieście, niczym rączy rumak po bezkresnych stepach w porannej rosie.</p></blockquote>

<p>W poniedziałek <em>o siódmej pięćdziesiąt cztery rano</em> (słownie: w nocy) dzwoni telefon. Odbiera Asia. Anna z DHL dzwoni spytać, z czego zrobione są koszulki (sic!). Jest to tak prawdopodobny scenariusz, że — patrząc na swoją kobietę — sam siebie zaczynam podejrzewać o romans. O godzinie 11:35 odbieram kolejny telefon. Anna nie może wytrzymać bez mojego cudownego głosu, tym razem chce poznać także kształt rzeczonych koszulek. Nie pyta o rozmiar, co niestety niweczy próby wyobrażenia sobie mojej boskiej figury. Mają już wszystko potrzebne do odprawy.</p>

<p>I tak trafiamy na środę, czyli dziś. Rano wita mnie informacja, iż odprawa celna została zakończona, cła importowego nie naliczono i na konto Izby Celnej winien jestem przelać należny podatek w kwocie 88 PLN. Kurwa, wróć! Osiemdziesiąt osiem? Przez zero koma dwa dwa daje&hellip; cztery stówy jak nic. Chwytam za telefon.</p>

<p>Dwie kolejne godziny spędzam dzwoniąc do mojej niedoszłej kochanki. Jest gorzej, niż zwykle. Jeszcze nie byliśmy w łóżku, a już nie chce ze mną rozmawiać. Po dwóch godzinach słuchania sygnału wolnej linii, Ania (teraz to już prawie rodzina, nawet do rodziców tak często nie dzwonię) odbiera telefon. Mówi, że wszystko się zgadza, bo przecież stawka podatku jest 22%. Z tym, że ja stawki VAT znam. Pytam o podstawę.</p>

<p><em>Przecież 22% z 402 PLN to 88 PLN.</em> Czuję się jak pilot myśliwski na manewrach, krew w moim mózgu osiąga przyspieszenie rzędu 9G. Czterysta. Dwa. Złote. Ania sprawdza, skąd. Okazuje się, że na fakturze dołączonej przez Amerykanów nie było ceny dostawy, więc DHL wpisał, co uważał.</p>

<p>Zaczynam się gotować. O kolor metki i ściegi na szwach to by mieli kogo spytać. Pewnie o szóstej w nocy dzwoniliby z pytaniem o temperaturę prania. W obliczu tragedii, jaką jest brak ceny dostawy na fakturze, stanęli bezradni i w wyniku rzutu kostką wpisali 283 PLN. Nie mogli się dowiedzieć. Nie, żeby na ten przykład byli w stanie ustalić, <em>na ile sami skasowali Valve</em>, przecież DHL nie udzieli takiej informacji <em>sam sobie</em> ("ale oni mówią do nas po angielsku!").</p>

<p>To oczywiste, że inteligentny człowiek zamówiłby koszulki o wartości 119 PLN i kazał je dostarczyć kurierowi za 283 PLN. A przynajmniej każdy tak inteligentny, jak agenci celni DHL.</p>

<p>Złożyłem reklamację, jednak jestem prawie pewien, że do czasu jej rozpatrzenia minie termin uiszczenia opłat celnych. Wobec tego będę musiał te pieniądze założyć. Będzie to moment, w którym chwilowa cena dwóch kawałków bawełny osiągnie 679,91 PLN. Zakładając, że DHL do tego czasu nie naliczy "dodatkowych opłat według aktualnie obowiązującego cennika". Koszulek jeszcze nie widziałem.</p>
