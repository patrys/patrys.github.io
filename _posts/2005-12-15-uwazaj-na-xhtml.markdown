---
layout: post
status: publish
published: true
title: Uważaj na XHTML
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 202
wordpress_url: http://www.room-303.com/blog/?p=202
date: 2005-12-15 21:04:44.000000000 +01:00
categories:
- web
tags: []
comments:
- id: 2837
  author: Tomasz Staniak
  author_url: http://nbw.jogger.pl
  date: '2005-12-15 21:16:31 +0100'
  date_gmt: '2005-12-15 20:16:31 +0100'
  content: No cóż - jedna baza danych sprawdza się po raz  kolejny. Sam osobiście,
    jak pewnie wiesz, jestem zauroczony kierunkiem, w jakim zmierza WHATWG. W3C za
    bardzo odchodzi od specyfiki Web'u. WHATWG oferuje to, co w Webie jest potrzebne.
- id: 2838
  author: r.d.
  author_url: http://www.webaudit.pl/blog/
  date: '2005-12-16 10:29:18 +0100'
  date_gmt: '2005-12-16 09:29:18 +0100'
  content: "Głos rozsądku. :) \r\n\r\nWydaje mi się, że wielu zwolenników XHTML popełnia
    dokładnie ten sam błąd co zwolennicy Flasha - próbują dostosować sytuację do technologii,
    a nie technologię do sytuacji. \r\n\r\nA tak nawiasem mówiąc, HTML 4.01 jest nadal
    standardem i wcale się nie zdezaktualizował, W3C nie wymaga tworzenia wszystkich
    nowych dokumentów w XHTML. No chyba, że coś przeoczyłem, to proszę o poprawki."
- id: 2839
  author: bellois
  author_url: http://bellois.jabba.uaznia.net
  date: '2005-12-16 12:15:08 +0100'
  date_gmt: '2005-12-16 11:15:08 +0100'
  content: "Zgadzam sie z tym, ze nalezy uwazac, przy korzystaniu XHTML-a. Ale z drugiej
    strony jest to technologia przyszlosci i im wczesniej przestawimy sie na korzystanie
    z niej, tym lepiej dla sieci, prawda?\r\n\r\nCo do HTML-a 5... coz, jesli dyskusja
    rozpocznie sie w tym roku, to skonczy sie za 2 lata, przez kolejne 2 lata specyfikacja
    bedzie poprawiana i moze za kolejne 2 lata beda to wspierac Firefoks i Opera ;)"
- id: 2840
  author: Uzytkownik
  author_url: ''
  date: '2005-12-16 23:24:20 +0100'
  date_gmt: '2005-12-16 22:24:20 +0100'
  content: "1.\r\n&gt; patrząc na wyniki podłączenia licznika jest od dziesięciu minut
    przekonany, że \r\n&gt; standardy sieciowe działają tylko w IE, bo wszystkie inne
    przeglądarki kończą \r\n&gt; żywot na tajemniczym żółtym ekranie z komunikatem
    o błędzie. Kiedy czytasz \r\n&gt; to zdanie, on pewnie właśnie kalkuluje straty,
    jakie przyniosło to jego\r\n&gt; działalności.\r\n\r\nJak rozumiem ten fragment,
    chodzi w nim o to, że IE wyświetli stronę z błędnym kodem?\r\nPierwszy raz czytając
    ten tekst wydawało mi się, że wszystkie inne przeglądarki nie obsługują XHTML
    1.1 ;)\r\n\r\n2. O JavaScripcie nic nie wiem, ale wiem o generowaniu kodu strony
    po stronie serwera (np. którzy klienci obsługują application/xhtml+xml :) )\r\n\r\n3.
    Nie przeganiam bynajmniej klientów starych przegladarek, ale kłopot wydaje mi
    się jest wprost odwrotnu. Strony są tworzone w stadardzie HTML-IE ;)\r\n\r\n4.\r\n&gt;
    Co do HTML-a 5… coz, jesli dyskusja rozpocznie sie w tym roku, to skonczy \r\n&gt;
    sie za 2 lata, przez kolejne 2 lata specyfikacja bedzie poprawiana i moze \r\n&gt;
    za kolejne 2 lata beda to wspierac Firefoks i Opera ;)\r\n\r\nJestem większym
    optymistą, jeżeli chodzi o wspieranie w FF i Operze...\r\nTrochę bardziej jestem
    sceptyczny co do HTML 5 - zapewnie nie będzie wspierany przez IE, a nie będzie
    miało otoczki 'nowości'.\r\n\r\nPozdrawiam"
- id: 3197
  author: Marek Teluk, Idziemy.net
  author_url: http://www.idziemy.net
  date: '2006-02-03 00:10:45 +0100'
  date_gmt: '2006-02-02 23:10:45 +0100'
  content: "Ładnych parę lat temu, jak poznawałem HTML-a, nie mogłem się nadziwić,
    że muszę pisać \"głupi kod\", żeby ta sama strona wyglądała podobnie w różnych
    przeglądarkach, np. w  dla jednej trzeba zapisać marginwidth=\"0\", dla drugiej
    marginleft=\"0\" - żeby nie mieć bocznych marginesów. Takich dziwnych przypadków
    jest cała masa. Pomyślałem wtedy - pewnie za parę lat to wszystko się wyjaśni,
    jeden standard będą szanować wszystkie przeglądarki i będzie łatwiej pisać kod.\r\n\r\nŁadnych
    parę miesięcy temu z kolei zauważyłem, że panuje moda właśnie na XHTML z dodatkiem
    CSS, bez używania tabel. Kupiłem książkę, siadłem do komputera i zacząłem tworzyć
    stronę. Skoro style miały wszystko ułatwić, to fajnie. Niestety zrezygnowałem
    po paru godzinach, kiedy okazało się, że znowu trzeba stosować masę trików i sztuczek,
    żeby wymusić takie same reakcje przeglądarek. Nie jestem programistą, ale uważam,
    że kod musi być logiczny, wtedy łatwo się go uczy, używa i tworzy.\r\n\r\nZastanowiłem
    się po co to robię? Skusiłem się, że strony w samym CSS będą dużo lżejsze, ładnie
    czytane przez przeglądarki i będzie się to ładnie pisać. Dodatkowo pomyślałem
    coś w stylu \"tak się teraz robi\", \"taka jest moda\", \"fajnie mieć na stronie
    ikonki zgodności...\", etc. Stwiedziłem, że nie ma sensu stosować czegoś na siłę,
    albo technologię, której się nie rozumie. W końcu serwis zrobiłem w HTML 4.01
    i właściwie jedynym moim problemem jest po tym to, jak ta sama linia kropkowana
    może różnie wyglądać w wielu przeglądarkach... :)"
- id: 3414
  author: Descartes
  author_url: ''
  date: '2006-02-26 20:25:28 +0100'
  date_gmt: '2006-02-26 19:25:28 +0100'
  content: "html w chwili obecnej jest tym samym co html. \r\nSam przesiadlem sie
    na xhtml, ale przeciez nie ma roznicyDopieo layouty beztabelkowe wywolaly lawine
    problemow. Rowniez kilka razy wszystko wpuszczalem w smietnik, ale bylem uparty
    - i teaz juz wiem ze zrobie strone zgodna ze standardami, ladnie wyswietlajaca
    sie w kazdej przegladarce - lacznei z lynxem, strone ktora wlasciwie przeczytaja
    czytniki dla niewidomych. Nie trzeba stosowac jakichs strasznych hackow - sa w
    zasadzie 3 rzeczy, o ktorych ystarczy pamietac i nie stanowia zadnej trudnosci
    (box model i relacja z quirks mode, czcionki i em, max/min height/width i IE).\r\nSrone
    nalezy robnic wg standardow i pod IE - wystarczy, aby wsedzie dzialalo prwidlowo.
    Kazda strone zrobie szybciej niz mialbym ja robic w tabelkach. Co wiecej, nie
    jest wazne, czy uzywam html czy xhtml - niezaleznie od specyfikacji mozna wykonac
    strone semantycznie poprawna, a to wlasnie jest najwazniejsze w tworzeniu stron...
    \r\nPiszesz, ze klienta nie obchodzi co jest w kodzie. Wielokrotnie zagniezdzone
    tabelki tworza sieczke w czytnikach glosowych dla niewidomych. dodatkowo, css
    umozliwia latwa modyfikacje calego serwisu (www.csszengarden.com). pieniadze to
    czas, a czas na wykonanie strony w css jest znacznie mniejszy. Transfer to pieniadze
    - a strony css zuzywaja znacznie mniej zasobow i generuja mniej odwolan do serwera.
    A xhtml to dobry sposob na trzymanie poradku w kodzie i to wszystko... pomijajac
    mozliwosci parsowania.\r\nwarto sie uprzec i poznac mozliwoci jakie daje css,
    oraz korzystac z xhtml w celu oczyszcenia swojego kodu. To sie przyda:)\r\nPozdrawiam"
- id: 3416
  author: Patrys
  author_url: http://room-303.com/
  date: '2006-02-28 18:53:54 +0100'
  date_gmt: '2006-02-28 17:53:54 +0100'
  content: A gdzie ja, na litość boską, napisałem, że strona ma być zrobiona na tabelkach?
---
<p>Pisałem o tym już niezliczoną liczbę razy, także na tym blogu, ale widać, że niektórzy zakochali się w <abbr title="Extensible HyperText Markup Language">XHTML</abbr> do tego stopnia, że są głusi na jakiekolwiek uwagi. Jak z każdą miłością, problem z zealotami <abbr>XHTML</abbr> polega na całkowitym zaślepieniu uczuciem i miłowaniu nie faktycznego standardu, a swojego o nim pojęcia.</p>

<p>Nie krytykuję <abbr>XHTML</abbr>, to bardzo dobry standard, który porządkuje zupę tagów, jaką pozostawił po sobie <abbr title="HyperText Markup Language">HTML</abbr> - który też jest bardzo dobrym formatem, tylko pozwala na zbyt dużą dowolność. Co więcej, jest tak dobry, że każdą działającą dziś stronę, zbudowaną w <abbr>XHTML</abbr>, można bez większych przeszkód przerobić na <abbr>HTML</abbr>. Oczywiście, <abbr>XHTML</abbr> jest standardem przyszłości i oferuje wiele rozszerzeń, którymi od lat szczycą się inne aplikacje <abbr title="Extensible Markup Lalguage">XML</abbr> (a <abbr>XHTML</abbr> to rodzina takich właśnie aplikacji).</p>

<p>Problem polega na tym, że żadna z nowych funkcji nie jest wspierana przez większość rynku. Jeśli uważasz, że dopisując do elementów swojego dokumentu atrybut <code>xml:lang="pl"</code>, zwiększysz dostępność serwisu, to jesteś w błędzie. Przestrzenie nazw to specyfika aplikacji <abbr>XML</abbr> i przeglądarki traktujące dokument jak <code>text/html</code> niewiele sobie z nich robią.</p>

<p>Oczywiście, takich problemów jest więcej, ale największy z nich dotyczy tego, co jest jednocześnie największą zaletą <abbr>XHTML</abbr> - ścisłe sprawdzanie poprawności dokumentu. Pozwala na napisanie parsera dla dokumentów dziesiątki razy prostszego i mniej skomplikowanego niż dla dokumentów tworzonych w <abbr>HTML</abbr>, pozwala też na edycję dokumentu za pomocą dowolnego właściwie narzędzia, jeśli to radzi sobie z dokumentami <abbr>XML</abbr>. Dwie wielkie zalety, ale zalety dla ciebie i autorów przeglądarek. Klient i internauta nie mają z tego absolutnie nic. Zastanów się, <em>jakie korzyści</em> przyniesie stosowanie <abbr>XHTML</abbr> w <em>danym, konkretnym przypadku</em>.</p>

<p>Dlaczego? Ano dlatego, że dla klienta ważniejsze są pieniądze i zadowolenie internautów (ze wskazaniem na ich pieniądze). Jeśli nagle okaże się, że musisz wspierać użytkowników starych wersji Safari, to staniesz przed problemem - walidacja albo obsługa (albo brzydkie hacki z użyciem JavaScript do osadzania mediów z użyciem dynamicznie generowanego obiektu <code>&lt;embed/&gt;</code>).</p>

<p>Dlatego, że klient może kiedyś zechcieć zmodyfikować swój serwis. Ile z polskich serwisów oferujących choćby statystyki jest w stanie wygenerować kod zgodny z <abbr>XHTML</abbr>? Jeśli użyłeś <abbr>XHTML</abbr> w wersji 1.1, to właśnie zrobiłeś klientowi niedźwiedzią przysługę - patrząc na wyniki podłączenia licznika jest od dziesięciu minut przekonany, że <q>standardy sieciowe</q> działają tylko w <abbr title="Internet Explorer">IE</abbr>, bo wszystkie inne przeglądarki kończą żywot na tajemniczym żółtym ekranie z komunikatem o błędzie. Kiedy czytasz to zdanie, on pewnie właśnie kalkuluje straty, jakie przyniosło to jego działalności.</p>

<p>Nie zrozum mnie źle, <abbr>XHTML</abbr> nie należy unikać, ale pozostawienie klienta z takim kodem i bez wsparcia wyrządza sieci większe straty niż korzyści. Jeśli chcesz stosować nowoczesne technologie, to upewnij się, że wiesz o nich wszystko i zapewnij wsparcie swojej wiedzy klientowi. Gdyby była to broń, to chyba nie dałbyś jej dziecku z nadzieją, że wciśnie właściwy guzik?</p>

<p>Na koniec powiem tylko, że z coraz większym zainteresowaniem przyglądam się pracom, toczącym się przy nieoficjalnym projekcie <abbr>HTML</abbr> 5, nastawionym nie tylko na czytelną składnię, ale na zapewnienie - autorom opartych o sieć aplikacji - niezbędnych obiektów do wygodnego budowania dynamicznych serwisów. Specyfikacja (niekoniecznie w oryginalnej formie) ma być jeszcze w tym roku dyskutowana na forum <abbr title="World Wide Web Consortium">W3C</abbr>, w ramach projektu aplikacji webowych.</p>
