---
layout: post
status: publish
published: true
title: Nostalgia i kult tradycji
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 268
wordpress_url: http://www.room-303.com/blog/2006/06/17/nostalgia-i-kult-tradycji/
date: 2006-06-17 14:04:05.000000000 +02:00
categories:
- varia
tags: []
comments:
- id: 3957
  author: Fipaj
  author_url: http://fipaj.livenet.pl
  date: '2006-06-17 14:48:11 +0200'
  date_gmt: '2006-06-17 13:48:11 +0200'
  content: "Dobry tekst, ale...\r\n\r\n...ale przykład zły. Bo to jest jednak dobre
    zastosowanie \"markiz\".\r\n\r\na) po kiego diabła chcesz kopiować zawarty tam
    tekst?\r\nb) podaj drugi sposób wyświetlenia takiej ilości informacji na tak małej
    przestrzeni...\r\nc) ...a nawet trochę ją powiększ. jakieś pomysły?\r\n\r\nLista
    w tym przypadku jest rozwiązaniem złym."
- id: 3958
  author: warp.
  author_url: http://www.tne.pl/
  date: '2006-06-17 14:54:54 +0200'
  date_gmt: '2006-06-17 13:54:54 +0200'
  content: "@Fipaj. no nie, na pewno w tym rozwiązaniu na http://www.mf.gov.pl nie
    ma NIC dobrego\r\n\r\npowinni pierdyknąć to jako zwykłą listę -bardzo użyteczną
    wiadomość powitalną na stronie głównej, na jakimś wyróżniającym się tle, albo
    większym fontem."
- id: 3959
  author: warp.
  author_url: http://www.tne.pl/
  date: '2006-06-17 14:57:10 +0200'
  date_gmt: '2006-06-17 13:57:10 +0200'
  content: (mówię o tym markizie w topie, bo o giełdowym tickerze w ogóle nie ma się
    co wypowiadać - to tylko bajer, przecież nikt nie będzie go używał do śledzenia
    tych kursów akcji)
- id: 3960
  author: Fipaj
  author_url: http://fipaj.livenet.pl
  date: '2006-06-17 15:07:41 +0200'
  date_gmt: '2006-06-17 14:07:41 +0200'
  content: "warp.: a ja mówiłem o tickerze :)\r\n\r\nMarkiz w topie rzeczywiście OK
    już nie jest..."
- id: 3961
  author: Patrys
  author_url: http://room-303.com/
  date: '2006-06-17 15:53:40 +0200'
  date_gmt: '2006-06-17 14:53:40 +0200'
  content: Dla ścisłości -- miałem na myśli górny pasek, wiadomości giełdowe na końcu
    strony to chyba tylko dekoracja, bo raczej nikt z tego nie skorzysta.
- id: 3962
  author: qvist
  author_url: http://stadiony.net
  date: '2006-06-17 16:12:30 +0200'
  date_gmt: '2006-06-17 15:12:30 +0200'
  content: 25ms na LCD'ku i oczoplas gwarantowany :/
- id: 3963
  author: DeeJay1
  author_url: http://www.actus.org.pl/
  date: '2006-06-17 16:30:25 +0200'
  date_gmt: '2006-06-17 15:30:25 +0200'
  content: "qvist: tja :/\r\n\r\nBTW nie widziałeś chyba arimr.gov.pl - tam to dopiero
    się działo (hmm, dzieje w sumie ;)"
- id: 3964
  author: zdzichu
  author_url: http://zdzichubg.jogger.pl
  date: '2006-06-17 17:00:41 +0200'
  date_gmt: '2006-06-17 16:00:41 +0200'
  content: Huh, i jeszcze brakuje w tym latającym pasku polskich diakrytyków. Profeszional
    :/
- id: 3965
  author: losamorales
  author_url: http://losamorales.com
  date: '2006-06-17 18:23:57 +0200'
  date_gmt: '2006-06-17 17:23:57 +0200'
  content: strony rządowe to jest temat rzeka. najtragiczniejsze są chyba strony polskich
    ambasad (http://www.poland-embassy.si/ - zdecydowany faworyt!). urzędnicy chyba
    sami sobie to składają i dostają za to premie albo medale od prezydenta.
- id: 3966
  author: mroq
  author_url: ''
  date: '2006-06-17 18:26:24 +0200'
  date_gmt: '2006-06-17 17:26:24 +0200'
  content: to os3 robi takie potworki?
- id: 3967
  author: losamorales
  author_url: http://losamorales.com/
  date: '2006-06-17 20:39:13 +0200'
  date_gmt: '2006-06-17 19:39:13 +0200'
  content: o boze... faktycznie to os3. ale czesciowo ich rozgrzeszam bo wiem jak
    ciezko zrobic cos wartosciowego dla urzędu.
- id: 3968
  author: warp.
  author_url: http://www.tne.pl/
  date: '2006-06-18 00:17:56 +0200'
  date_gmt: '2006-06-17 23:17:56 +0200'
  content: "@losamorales\r\n\r\njak się jest os3 to ogólnie ciężko zrobić coś wartościowego
    :)"
---
<p>Dawno, dawno temu, kiedy jedynym <q>uniwersalnym</q> systemem kodowania znaków był <abbr title="American Standard Code for Information Interchange">ASCII</abbr>, poszczególne regiony świata były zmuszone wymyślić sobie sposób na reprezentację lokalnych znaków diakrytycznych. Tak powstały zestawy znaków <abbr title="International Standards Organization">ISO</abbr> 8859.</p>

<p>We wspomnianej grupie znajduje się także właściwy dla Europy Środkowej zestaw <abbr>ISO</abbr>-8859-2, znany także jako <q>latin2</q>, który zawiera zestaw diakrytyków właściwy dla Polski. Wydawać by się mogło, że w sieci zestaw ten powinien stać się oczywistym wyborem dla zlokalizowanych stron rodzimego autorstwa, jednak praktyka okazała się ciekawsza od teorii.</p>

<p>Popularność zdobyły Windows95 i Internet Explorer. Oba miały własną koncepcję reprezentacji znaków narodowych, stosowały bowiem domyślnie (w ramach zaszłości z systemu <abbr title="Microsoft">MS</abbr> <abbr title="Disk Operating System">DOS</abbr>) stronę kodową <abbr title="codepage">CP</abbr>1250.</p>

<p>Szybko stało się jasne, że skoro <abbr title="Internet Explorer">IE</abbr> automatycznie rozpoznaje dokumenty zapisane w tym <q>standardzie,</q> to deklarowanie użytej strony uznane zostało wśród <q>okienkowych</q> webmasterów za zbędne. Cierpieli użytkownicy normalnych systemów (w tym ja, jako użytkownik terminala tekstowego na Politechnice Wrocławskiej).</p>

<p>Pech chciał, że kiedy <q>latin2</q> zdobył miano autentycznego standardu, w międzyczasie standardem stał się, promowany przez <a href="http://unicode.org/">Konsorcjum Unikodu</a> zestaw <abbr title="Universal Transformation Format">UTF</abbr>-8. Zestaw niemal idealny, bo pozwalający przedstawić dowolny niemal znak przy niewielkim narzucie (od zera do dwóch bajtów na znak, w zależności od jego egzotyczności). Jedyna metoda na realne zbudowanie serwisu, który oferuje wiele wersji językowych, bądź posługuje się cytatami czy wtrąceniami z innych języków.</p>

<p>Polska, jak zwykle, do dziś jest pod tym względem w lesie. Coraz to nowsze widuję dzieła znamienitych <q>agencji interaktywnych,</q> które mienią się etykietami <q>nowoczesnych</q> i <q>zgodnych ze standardami.</q></p>

<p>Wróćmy jednak do roku 1995, kiedy to tryumfy popularności święciły stock-tickery, nazywane popularnie <q>markizami</q> od nieoficjanego rozszerzenia <abbr title="HyperText Markup Language">HTML</abbr>, elementu (czy może raczej zestawu znaczników, gdyż ówczesny <abbr>HTML</abbr> niewiele miał wspólnego ze strukturą drzewiastą) <code>&lt;marquee/&gt;</code>. Ja sam nie jestem bez winy, bo biję się w piersi i przyznaję, że moja pierwsza <q>prawdziwa</q> strona domowa z końca 1995 roku (kiedy to zamieniłem wspomniany terminal tekstowy na graficzną przeglądarkę na wdzwanianym łączu modemowym kolegi) udekorowana była kilkoma <q>pływającymi</q> napisami.</p>

<p>O <q>markizach</q> pisano wiele, skarżono się na ich nieużyteczność (brak możliwości zatrzymania tekstu, czy regulacji jego prędkości), niestandardowość (to tylko rozszerzenie Microsoftu). Problemem był brak wsparcia w przeglądarkach Netscape, które &mdash; na złość Microsoftu &mdash; posiadały równie paskudne i, niestety, równie popularne rozszerzenie standardu &mdash; nieśmiertelny znacznik <code>&lt;blink&gt;</code>.</p>

<p>Koniec końców, Microsoft dogadał się z przedstawicielami Netscape i uznano, że ostatecznie &mdash; dla dobra ogółu Sieci &mdash; oba znaczniki zostaną usunięte z listy oficjalnie wspieranych. Od tego czasu i jeden i drugi działa tak samo <q>dobrze</q> w większości przeglądarek. Przez wzgląd na zgodność wstecz (to zadziwiające, że ktoś uznał, że usunięcie migotania czy przewijania może spowodować nieczytelność dokumentu, czyż nie?).</p>

<p>Od tego czasu, przeróżne serwisy, z wyklętym przez zdrowych ludzi <a href="http://www.dynamicdrive.com/">DynamicDrive</a> na czele, prześcigały się w dostarczeniu <q>poprawnej</q> metody na zapewnienie tej samej (niezbędnej przecież) funkcjonalności <q>nowoczesnym</q> webmasterom. Do dziś straszą w Sieci setki javascriptowych implementacji znanych z przeszłości straszydełek.</p>

<p>Czasy jednak się zmieniły, Polska jest krajem nowoczesnym, przodującym więc w technikach internetowych, zatem strona <a href="http://mf.gov.pl/">Ministerstwa Finansów <abbr title="Rzeczypospolitej Polskiej">RP</abbr></a> do implementacji <q>markiz</q> używa przyszłościowych technologii. Zastosowanie znanego widzom wiadomości giełdowych tickera uatrakcyjnia niewątpliwie serwis i pozwala odpocząć oczom, odrywając je co jakiś czas od nudnego tekstu aktualnie przeglądanej strony.</p>

<p>Technologia Flash, umiejętnie zastosowana przez specjalistów, zapobiega jednocześnie kradzieży tekstów, nieklikalnych i niemożliwych do zaznaczenia i skopiowania. Dane rządu są bezpieczne. Honor kraju uratowany.</p>
