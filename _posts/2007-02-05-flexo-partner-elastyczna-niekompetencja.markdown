---
layout: post
status: publish
published: true
title: Flexo Partner - elastyczna niekompetencja
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 342
wordpress_url: http://room-303.com/blog/2007/02/05/flexo-partner-elastyczna-niekompetencja/
date: 2007-02-05 09:11:29.000000000 +01:00
categories:
- web
- software
tags: []
comments:
- id: 6509
  author: http://myid.pl/id/jarek
  author_url: http://myid.pl/id/jarek
  date: '2007-02-05 09:49:20 +0100'
  date_gmt: '2007-02-05 08:49:20 +0100'
  content: Dziękuję za dobre wieści :) (ion cube na home.pl)
- id: 6510
  author: Mikołaj
  author_url: http://piotr.mikolajski.net
  date: '2007-02-05 10:41:12 +0100'
  date_gmt: '2007-02-05 09:41:12 +0100'
  content: Zmienić hosting w takiej sytuacji -- rozumiem i popieram. Zmienić na Home?
    Tej polecanki akurat nie rozumiem...
- id: 6511
  author: Patrys
  author_url: http://room-303.com/
  date: '2007-02-05 11:05:12 +0100'
  date_gmt: '2007-02-05 10:05:12 +0100'
  content: "Mikołaj:\r\n\r\nNie, chodziło mi o pokazanie, że nawet home.pl idzie do
    przodu, chociaż wielu już straciło nadzieję. Za to Flexo utknęli w epoce panelu
    łupanego i bez logów."
- id: 6512
  author: Tomash
  author_url: http://Tomash.openid.pl/
  date: '2007-02-05 13:24:04 +0100'
  date_gmt: '2007-02-05 12:24:04 +0100'
  content: "Pingi rzędu 200-300ms (z Neozdrady do serwerów Dreamhost) są do przebolenia,
    zwłaszcza, jeśli stawia się serwis WWW, a nie serwer Quake'a. Jedyne, co boli,
    to serwer MySQL na osobnej maszynie, ale zauważyłem, że forum na moim koncie zaczęło
    autentycznie śmigać (być może ma to związek z upgrade'em phpbb do najnowszej wersji).\r\n\r\nW
    każdym razie - only Dreamhost :)"
- id: 6513
  author: Xarafaxz
  author_url: ''
  date: '2007-02-05 15:23:47 +0100'
  date_gmt: '2007-02-05 14:23:47 +0100'
  content: Co do dreamhost to gdyby ktoś chociaż na 50% wykorzystywał możliwości ich
    usług zostałby natychmiast usunięty, ewentualnie jakość usług spadłaby tak dramatycznie
    że sam by z tego boskiego hostingu szybko zrezysgnował.
- id: 6515
  author: http-waluigi.openid.pl-
  author_url: http://waluigi.openid.pl/
  date: '2007-02-05 15:30:57 +0100'
  date_gmt: '2007-02-05 14:30:57 +0100'
  content: "Z Dreamhost jest taki problem, że ich shell dziala z Polski zanujaca wolno.\r\nPodczas
    edycji w vimie, mam spore lagi, ktore przy szybszym pisaniu bywaja klopotliwe..."
- id: 6517
  author: Patrys
  author_url: http://room-303.com/
  date: '2007-02-05 16:28:57 +0100'
  date_gmt: '2007-02-05 15:28:57 +0100'
  content: Nie chodzi o DreamHost i to, jak komu działa, tylko o to, że Flexo Partner
    kasuje krocie i ma tragiczny poziom usług.
- id: 6520
  author: Jiobel
  author_url: http://jiobel.jogger.pl
  date: '2007-02-05 17:00:13 +0100'
  date_gmt: '2007-02-05 16:00:13 +0100'
  content: Flexo Partner ma takie ceny, gdyż może sobie na nie pozwolić. Dlaczego?
    Głównym powodem jest chyba to, że mimo owych zarabia (czyli – ma klientów). Więc
    problem jest w tym (a zarazem moje pytanie), czemu mimo, jak Patrys pisze, tak
    niskiego poziomu świadczenia usług, relatywnie wysokich cen ludzie to kupują.
- id: 6521
  author: Luken
  author_url: http://luken.jogger.pl/
  date: '2007-02-05 18:09:48 +0100'
  date_gmt: '2007-02-05 17:09:48 +0100'
  content: "Jiobel: \r\n\r\nBo to \"Netia\"? Ludzie lubią dobre marki, np. Czemu ludzie
    kupują oryginalną Cole choć inna smakuje tak samo? Tak to moim zdaniem wygląda.
    \r\n\r\n\r\nA po drugie gdyby ich klientom pokazać ofertę Dreamhostu pewnie zaczęli
    by się zastanawiać czemu zdzierają od nich taki szmal. :)"
- id: 6522
  author: Tomash
  author_url: http://Tomash.openid.pl/
  date: '2007-02-05 18:18:22 +0100'
  date_gmt: '2007-02-05 17:18:22 +0100'
  content: 'Xarafaxz: na podstawie czyich doświadczeń piszesz?'
- id: 6565
  author: a
  author_url: ''
  date: '2007-02-07 19:24:37 +0100'
  date_gmt: '2007-02-07 18:24:37 +0100'
  content: Nigdy nie rozumiałem ludzi, którzy za wszelką cenę chcą ukrywać swój kod
    przed innymi, szczególnie napisany w językach skryptowych. No ale cóż, widocznie
    ja jakiś dziwny jestem...
- id: 6569
  author: Tomash
  author_url: http://Tomash.openid.pl/
  date: '2007-02-08 00:43:02 +0100'
  date_gmt: '2007-02-07 23:43:02 +0100'
  content: Widocznie nigdy nie zarabiałeś na swoim kodzie.
- id: 6570
  author: Patrys
  author_url: http://room-303.com/
  date: '2007-02-08 01:23:08 +0100'
  date_gmt: '2007-02-08 00:23:08 +0100'
  content: "a:\r\n\r\nA słyszałeś o licencjach na oprogramowanie? Nie wszystko jest
    na GPL, bo ludzie czasem muszą coś jeść. Uwaga o językach skryptowych jest nieco
    dziwna, biorąc pod uwagę, że większość używanych dzisiaj języków posiada możliwość
    interpretacji kodu w locie (ActionScript, JavaScript, PHP, Python, Perl, Ruby,
    LUA, mogę tak długo wymieniać)."
- id: 6573
  author: Wojtosz
  author_url: http://www.blaszkowski.com
  date: '2007-02-08 23:49:36 +0100'
  date_gmt: '2007-02-08 22:49:36 +0100'
  content: "Tomash:\r\njeśli dobrze zrozumiałem, to jesteś przeciwny, aby usługa www
    i bazy danych były na osobnych maszynach.\r\nPytam więc: na podstawie czego takie
    wnioski ?\r\n\r\nApache 2.x będzie pracował bez większych zająknięć przy loadzie
    20-30, podczas gdy dla serwera bazodanowego load 6 to katorga!\r\n\r\nRozbicie
    na osobne maszyny usług www, baz danych i poczty to nie jest chybiony pomysł.
    Dodatkowo, biorąc pod uwagę, że ok 70% poczty to korespondencja niechciana, to
    możemy zagonić do roboty osobne muły na graylisting."
- id: 6575
  author: bazyl
  author_url: http://blog.bazyl.net
  date: '2007-02-09 14:53:17 +0100'
  date_gmt: '2007-02-09 13:53:17 +0100'
  content: 'Patrys: ...AppleScript... :P'
- id: 6577
  author: Tomash
  author_url: http://Tomash.openid.pl/
  date: '2007-02-09 15:48:33 +0100'
  date_gmt: '2007-02-09 14:48:33 +0100'
  content: 'Wojtosz: ostatnio upgradowałem phpbb do 2.0.22 i nie wiem czy DH coś usprawnił,
    czy to może zasługa upgrade''u - ale czasy generowania (dowolnej) strony forum
    nie przekraczają dwóch sekund, a w większości są poniżej jednej (czasem grubo
    poniżej jednej). Więc już nie marudzę, jest świetnie :)'
- id: 6605
  author: a
  author_url: ''
  date: '2007-02-11 23:11:10 +0100'
  date_gmt: '2007-02-11 22:11:10 +0100'
  content: "\"Nie wszystko jest na GPL, bo ludzie czasem muszą coś jeść.\"\r\nJasne,
    ale nie rozumiem, w jaki sposób byś sobie odebrał możliwość zarabiania na to przysłowiowe
    jedzenie, gdybyś nie stosował ionCube (które też za darmo nie jest; a z ciekawości
    - ile to kosztuje, bo coś na ich stronie nie mogłem znaleźć ostatecznej ceny?).\r\n\r\nŻeby
    było śmieszniej oferują też żart pt. \"Obfuscating HTML Encoder\", hehe..."
- id: 6606
  author: Patrys
  author_url: http://room-303.com/
  date: '2007-02-11 23:19:22 +0100'
  date_gmt: '2007-02-11 22:19:22 +0100'
  content: "a:\r\n\r\nSprzedajemy licencje na własny CMS. Nie piszemy go od nowa pod
    każdego klienta."
- id: 6607
  author: a
  author_url: ''
  date: '2007-02-11 23:29:33 +0100'
  date_gmt: '2007-02-11 22:29:33 +0100'
  content: 'Patrys: OK, no i co dalej? Myślisz, że jeśli będziecie sprzedawali i dawali
    produkt w "normalnej" dla PHP postaci, czyli źródeł, to klienci zaczną go odsprzedawać
    dalej i puszczą Was z torbami? Słyszałeś już o takich przypadkach? Czy może chodzi
    o to, żeby nikt za  łatwo nie znalazł możliwości SQL injection czy innych ciekawostek?
    ;-)'
- id: 6608
  author: Patrys
  author_url: http://room-303.com/
  date: '2007-02-11 23:40:39 +0100'
  date_gmt: '2007-02-11 22:40:39 +0100'
  content: Nikt nie znajdzie "SQL injection czy innych ciekawostek," ale tak, znam
    przypadki, kiedy klient złamał licencję oprogramowania. Znam też przypadek, gdzie
    nie zrobił tego klient, zrobiła za to jego firma hostingowa. Dlatego używamy ionCube
    i dzięki temu mamy możliwość wystawiania licencji per domena.
- id: 7175
  author: Aleksander P.
  author_url: http://blog.posmyk.info
  date: '2007-03-12 05:20:55 +0100'
  date_gmt: '2007-03-12 04:20:55 +0100'
  content: "Udało mi się ustalić przyczynę afery policyjno-gorionowej.\r\nNie XSS,nie
    SQL-Inj tylko webmaster z Policji umieścił hasło w linku.\r\nSzczegóły na moim
    blogu."
---
<p>Pamiętacie, gdzie ongiś włamał się imć Gorion? Nie, nie do Katowic. Włamał się na serwery <a href="http://www.futuro.pl/futuro_flexo_partner/">Flexo Partnera</a>. Cóż, do dziś firma Pro Futuro nie zajęła żadnego stanowiska w sprawie tego włamania. Nie wiadomo nawet, czy ustalili przyczyny. Na tym nie koniec.</p>

<p>Jako <a href="http://prodesign.pl/">iCenter</a> obsługujemy partnerów, którzy mają tam wykupiony hosting. Może hosting to trochę za dużo powiedziane. Na stronie czytamy:</p>

<blockquote><p>W ramach usługi <strong>Flexo Partner</strong> została przygotowana platforma hostingowa dzięki której każdy Partner może zostać dostawcą <strong>kompleksowych usług hostingowych!</strong></p></blockquote>

<p>Kluczowym słowem są tutaj owe <q>kompleksowe,</q> co dosłownie można przetłumaczyć jako <q>skomplikowane.</q> Nie będę się czepiał interpunkcji. Przyczepię się za to do jakości ich hostingu.</p>

<p>Za jedyne 2500 PLN rocznie możemy kupić sobie <q>wirtualny serwer.</q> W 100% wirtualny, bo dostajemy tylko <a href="http://www.futuro.pl/images/stories/flexopartner/fp_panel_big.gif">nędzny panelik</a> na dzielonym hostingu.</p>

<p>W zestawieniu z <a href="http://dreamhost.com/">DreamHostem</a> mają znaczną przewagę geograficzną. Niskie pingi to niewątpliwy zysk dla serwisów. Tracimy za to jakieś 2000 PLN nadpłaty, 150 gigabajtów miejsca na dysku, 1900 gigabajtów miesięcznego transferu i <em>jakiekolwiek wsparcie techniczne</em>.</p>

<p>Jak to? Otóż technikom zajmującym się tą platformą zupełnie nie przeszkadzał fakt, że jakikolwiek skrypt zakodowany <a href="http://www.ioncube.com/">ionCube</a> powodował segfault serwera <abbr title="World Wide Web">WWW</abbr>. Zareagowali po dwóch dniach od zgłoszenia tej drobnej usterki.</p>

<p>Ich reakcja wiele nie dała, bo część skryptów dalej kończy swój krótki żywot na enigmatycznej <q>pięćsetce</q> (500 Internal Server Error). Zapewne z innego, równie błahego powodu, ale… <strong>nie ma żadnego (sic!) dostępu do logów serwera</strong>. Null, nada, zero, Kononowicz. Po wysłaniu sterty maili w środę, dzisiaj raczyli odpisać. Kolejny raz informując nas, że <em>logi dla poszczególnych domen składają ręcznie i na życzenie mogą je przygotować dla konkretnej daty i wysłać mailem</em>.</p>

<p>To ja teraz rozumiem, co oznacza stanowisko <q>logistyk</q> w firmie hostingowej. Jego geneza jest prosta do wytłumaczenia, słowo pochodzi od dwóch angielskich słów: <q>log</q> (dziennik) i <q>stick</q> (sklejać). Siedzi tam sobie stado etatowych logistyków i ręcznie skleja logi dla klientów. Wcale bym się nie zdziwił.</p>

<p>Gorąco polecam wszystkim miłośnikom mocnych wrażeń, resztę informuję jednak, że w ciągu ostatniego tygodnia home.pl uruchomił (po 4 latach męczenia z mojej strony i ze strony wielu innych agencji) wsparcie dla ionCube. Masz konto na Flexo Partnerze? Może już czas zmienić hosting?</p>
