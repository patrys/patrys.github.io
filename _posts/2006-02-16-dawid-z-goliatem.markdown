---
layout: post
status: publish
published: true
title: Dawid z Goliatem?
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 233
alias: /blog/2006/02/16/dawid-z-goliatem/
date: 2006-02-16 21:40:13.000000000 +01:00
categories:
- varia
- web
tags: []
comments:
- id: 3366
  author: RAFi
  author_url: http://ja.rafi.pl
  date: '2006-02-16 21:55:13 +0100'
  date_gmt: '2006-02-16 20:55:13 +0100'
  content: 'Może podam inny przykład, gdzie taka symbioza jest możliwa. Developerzy
    gier. Przykład: kanadyjska EA oraz firmy, które z nią współpracują oraz uczestniczą
    w powstawaniu wielkich tytułów. EA zapewnia fundusze, sprzęt, a firmy developerskie
    wiedzę i umiejętności.'
- id: 3367
  author: Paweł Tkaczyk
  author_url: http://paweltkaczyk.midea.pl
  date: '2006-02-16 22:15:22 +0100'
  date_gmt: '2006-02-16 21:15:22 +0100'
  content: "Taka współpraca jest możliwa i -- moim zdaniem -- dość często występuje.
    Kiedy firma rośnie, rosną też wymagania Klientów. I tutaj też działa efekt \"długiego
    ogona\". Mam w zespole specjalistów od najczęstszych zadań (powiedzmy grafika,
    kodera, projektanta baz danych, flashowca, speca od marketingu internetowego i
    gościa od usability). Ale kiedy Klient przyjdzie po animację 3D, muszę ją podzlecić.
    Nie mam na tyle zamówień na takie animacje, żeby na stałe kogoś zatrudnić, a z
    drugiej strony nie chcę odsyłać Klienta z kwitkiem -- w końcu robimy dla nich
    tyle innych rzeczy...\r\n\r\nPodzlecanie to całkiem niezły rynek dla małych firm,
    jeśli dobrze przemyślą swoją strategię. Dziś dostałem ofertę właśnie na usługi,
    których nie wykonujemy -- ofertę skonstruowaną właśnie z myślą o podzleceniach.
    Było w niej np. wyraźnie napisane, że firma zgadza się występować jako ukryty
    podwykonawca -- dla wielu firm może to być ważne (bo chcą stworzyć wizerunek wszechstronnej
    agencji). A dla małej firmy to bez różnicy -- pieniądz nie śmierdzi, prawda? ;)"
- id: 3368
  author: Tomasz Staniak
  author_url: http://enbewu.net/blog/
  date: '2006-02-17 00:51:45 +0100'
  date_gmt: '2006-02-16 23:51:45 +0100'
  content: "Wiele zależy od zasad współpracy.\r\n\r\nNiestety, w Polsce nie mam dobrych
    wspomnień. Rozumiem \"prawa rynku\", ale kiedy firma stosuje zasadę, że z kwoty
    zlecenia 50% to koszt firmy, 30% to \"koszt zarządu\" a 20% to kwota dla podwykonawcy
    - to jako podwykonawca wolę z tego zrezygnować i poszukać sobie klienta samodzielnie
    - najchętniej za granicą."
- id: 3371
  author: Robert Drózd
  author_url: http://www.webaudit.pl/blog/
  date: '2006-02-17 16:56:29 +0100'
  date_gmt: '2006-02-17 15:56:29 +0100'
  content: "Ciekawy temat. Z tym podziałem na dużych/małych bywa różnie. W końcu w
    dużej agencji często pracę na rzecz klienta i tak wykonują tylko 2-3 osoby, ale
    narzut kosztów stałych jest oczywiście większy.\r\n\r\nZwykle, jeśli klient wie
    czego chce, to z dwóch agencji - większej i mniejszej, bardziej mu się opłaci
    wybrać mniejszą :-) Jeśli nie wie, ale ma budżet, to cóż... :)"
- id: 3373
  author: Amrod
  author_url: http://amrod.org
  date: '2006-02-17 17:13:21 +0100'
  date_gmt: '2006-02-17 16:13:21 +0100'
  content: "Trochę nie w temacie, ale też się wiąże: obciążenia pracodawcy w polskim
    systemie podatkowo - ubezpieczeniowym są tak duże, że wiele osób pracuje dla firma
    prowadząc własną działalność gospodarczą, i tak naprawdę firma - matka wystawia
    tylko fakturę. \r\n\r\nTo chyba najczęstsza forma współpracy firm dużych z małymi,
    często jednoosobowymi firmami wyspecjalizowanymi."
- id: 3384
  author: m
  author_url: ''
  date: '2006-02-19 19:49:18 +0100'
  date_gmt: '2006-02-19 18:49:18 +0100'
  content: "Amrod:\r\n\r\n<blockquote>\r\nTo chyba najczęstsza forma współpracy firm
    dużych z małymi, często jednoosobowymi firmami wyspecjalizowanymi.\r\n</blockquote>\r\n\r\nCo
    wiecej, zalozenie jednoosobowej dzialalnosci jest szczegolnie atrakcyjne wlasnie
    dla freelancerow i konsultantow - 19% podatku, obecnie mniejsze obciazenie skladkami
    ZUS przez pierwsze dwa lata, ulatwione mozliwosci zerwania wspolpracy (oczywiscie
    dla obu stron)."
- id: 3385
  author: m
  author_url: ''
  date: '2006-02-19 20:13:43 +0100'
  date_gmt: '2006-02-19 19:13:43 +0100'
  content: "Patrys:\r\n\r\n<blockquote>\r\nZastanawiam się właśnie, czy jest realna
    współpraca pomiędzy dużymi i małymi? Żeby być precyzyjnym, chodzi mi dokładnie
    o agencje interaktywne.\r\n</blockquote>\r\n\r\nRynku agencji interaktywnych,
    przyznaje sie od razu, po prostu nie znam. Z jakichs tam moich obserwacji w innych
    dzialkach IT, jak wytwarzanie oprogramowania, wspolpraca w tym samym obszarze
    dzialalnosci miedzy duzymi i malymi nie istnieje. Zaden Siemens nie podzleci czegos
    zwiazanego z ich <b>glowna dzialalnoscia</b> na zewnatrz. Taka wspolpraca najczesciej
    dotyczy outsourcingu pracownikow, uslug HR, znacznie rzadziej PR. Przyczyna jest
    raczej oczywista - specjalisci siedza na miejscu i jest ich na tyle duzo, ze mozna
    nimi w miare elastycznie zarzadzac, poza tym wszystko jest skruputalnie budzetowane,
    co wymaga takze rozsadnego planowania. Z drugiej strony to tez kwestia skali -
    na rynku produkcji oprogramowania sa naprawde slusznych rozmiarow korporacje,
    natomiast nawet najwieksze agencje interaktywne w PL naleza do segmentu MSP, co
    tak naprawde sluzy na pewno ich elastycznosci i dynamice. Duze firmy sa we wszystkim
    strasznie powolne.\r\n\r\nZastanawia mnie ostatnio inna rzecz - to, jak zmienia
    sie model biznesowy srednich i duzych firm z uwagi na coraz silniejsze wplywy
    darmowego oprogramowania. W srodowisku Java liczba porzadnych i darmowych narzedzi
    jest naprawde spora: JBoss udostepnia swoj serwer aplikacyjny i Hibernate do mapowania
    O/R zarabiajac jedynie na supporcie, pracownicy IBM sa glownymi commiterami darmowego
    Eclipse, ktory od roku jest podstawa ich narzedzi z serii Rational, itd. Mniejsze
    firmy, szczegolnie te, ktore produkuja zaawansowany software, staja przed trudnym
    wyborem: albo nie dajemy za darmo nic i staramy sie stymulowac sprzedaz marketingiem,
    albo dajemy za darmo wersje dla uzytku niekomercyjnego liczac na przestrzeganie
    tej umowy licencyjnej i zwiekszenie rozpoznawalnosci marki, albo dajemy wszystko
    i zamieniamy 3/4 firmy w dzial helpdesk. Bardzo jestem ciekawy, jak ten model
    bedzie sie zmienial w najblizszych latach."
- id: 3387
  author: Patrys
  author_url: http://room-303.com/
  date: '2006-02-19 21:15:54 +0100'
  date_gmt: '2006-02-19 20:15:54 +0100'
  content: "m:\r\n\r\nZ własną działalnością nie jest tak różowo do końca &mdash;
    łatwo zerwać umowę, ale jeśli firma zlecająca się nie wywiązuje z umowy albo ci
    nie płaci, to nie masz już prawa skorzystania z sądu pracy, gdzie sprawę załatwią
    ci zaocznie i na twoją korzyść. Zamiast tego musisz założyć sprawę karną i pieniądze
    możesz zobaczyć za rok albo nigdy."
- id: 3389
  author: m
  author_url: ''
  date: '2006-02-19 23:22:04 +0100'
  date_gmt: '2006-02-19 22:22:04 +0100'
  content: "Patrys:\r\n\r\nOwszem, minusow jest kilka. Oprocz problemu z odzyskiwaniem
    pieniedzy, a przede wszystkim z regularnoscia platnosci, z ktora w przypadku malych
    firm jest bardzo roznie, nie ma tez formalnych urlopow. Ale w przypadku czystego
    ukladu propozycja wydaje sie warta przemyslenia.\r\n\r\nA jeszcze odnosnie mojego
    komentarza poza tematem, dotyczacego wplywu darmowych licencji na rynek oprogramowania...
    to naprawde wydaje sie swietnym narzedziem marketingowym. Nasza konkurencja sprzedaje
    swoj produkt za 10.000 USD, my przez rok siadamy do monitorow, wytwarzamy podobny
    software i udostepniamy go <b>za darmo</b> do celow niekomercyjnych albo bez supportu.
    Zupelnie przewracajacy rynek profesjonalnego oprogramowania model, bezkonkurencyjnie
    skuteczny. Wielu producentow albo zmieni podejscie, albo straci klientow... A
    na pewno trudno jest zmienic koncepcje biznesowa tym, ktorym kapia ciezkie dolary
    za niszowy software."
- id: 3390
  author: Patrys
  author_url: http://room-303.com/
  date: '2006-02-19 23:28:36 +0100'
  date_gmt: '2006-02-19 22:28:36 +0100'
  content: "m:\r\n\r\nZgadza się, dlatego jestem przeciwny patentom software'owym.
    Dzięki popularyzacji modelu otwartego i/lub dwulicencyjnego, utrzymanie się na
    rynku wymaga konkurencyjności, a nie pierwszeństwa. Im większa dywersyfikacja
    ofert, tym lepiej dla nas -- konsumentów. Zmiany zachodzą powoli, ale duże firmy
    już zaczęły się uczyć, że monopol nie trwa wiecznie i produkt trzeba nie tylko
    mieć, ale jeszcze go ulepszać albo oferować na atrakcyjniejszych warunkach."
---
<p>Zastanawiam się właśnie, czy jest realna współpraca pomiędzy dużymi i małymi? Żeby być precyzyjnym, chodzi mi dokładnie o agencje interaktywne.</p>

<p>Kilkuosobowe, małe firmy stanowią większość rynku (tak zwany <q>długi ogon</q>). Najczęściej zatrudniają zaledwie kilka osób i skupiają się na oferowaniu swoich usług klientom niewiele większym od siebie. Ich moc przerobowa i ryzyko zachwiania płynności finansowej nie pozwalają na zaangażowanie się w większe, kilku- czy kilkunastomiesięczne projekty dla dużych zleceniodawców. Z drugiej strony, w tak małym zespole każde stanowisko obsadzane jest ze szczególną ostrożnością &mdash; każdy pracownik musi idealnie pasować do mechanizmu i musi się doskonale orientować w co najmniej kilku dziedzinach. Pomijam firmy-krzaki, które utrzymują się z klepania <q>stronek</q> pod FrontPage.</p>

<p>Średnie i duże firmy z kolei dysponują dużymi zespołami. Są w stanie podjąć się bardziej ambitnych i lepiej płatnych zadań. Większe zasoby ludzkie nie gwarantują tak uniwersalnych predyspozycji poszczególnych pracowników, ale z drugiej strony pozwalają na większą dywersyfikację i inwestycje w kierunkach, na które nie stać mniejszych kolegów. Choćby badania użyteczności, czy analiza dostępności serwisów.</p>

<p>Mali nie są w stanie podjąć się wielkich zleceń, często też nie są w stanie dotrzeć do wszystkich klientów. Dużym nie opłaca się przyjmowanie mniejszych zleceń, bo większy zespół musi na siebie zarobić. Mają jednak większe możliwości, których brakuje mniejszym.</p>

<p>Czy jest zatem możliwa współpraca pomiędzy dużymi i małymi? Outsourcing pracowników (tak brakujących zasobów dla mniejszej firmy, jak i wszechstronnego <q>MacGyvera</q> do zadań specjalnych w drugą stronę), wymiana narzędzi (obie firmy muszą siłą rzeczy pracować nad produktami, które często zastosowanie znalazłyby również po drugiej stronie barykady), przekierowywanie klientów, którzy nie mieszczą się w targecie? Zastanawialiście się nad tym?</p>

Technorati Tags: <a href="http://technorati.com/tag/outsourcing" rel="tag">outsourcing</a>, <a href="http://technorati.com/tag/webdesign" rel="tag">webdesign</a>, <a href="http://technorati.com/tag/cooperation" rel="tag">cooperation</a>, <a href="http://technorati.com/tag/company" rel="tag">company</a>
