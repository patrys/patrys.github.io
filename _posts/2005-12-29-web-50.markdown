---
layout: post
status: publish
published: true
title: Web 5.0
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 205
wordpress_url: http://www.room-303.com/blog/2005/12/29/web-50/
date: 2005-12-29 21:07:22.000000000 +01:00
categories:
- web
tags: []
comments:
- id: 2844
  author: rasheed
  author_url: http://www.mklimek.org
  date: '2005-12-29 21:30:20 +0100'
  date_gmt: '2005-12-29 20:30:20 +0100'
  content: Jesteś dżezi, edży i w ogóle zajebiste pekaesy masz.
- id: 2845
  author: bellois
  author_url: http://bellois.jabba.pl
  date: '2005-12-29 22:19:31 +0100'
  date_gmt: '2005-12-29 21:19:31 +0100'
  content: Tak, Google to zdecydowanie mala rzecz ;)
- id: 2846
  author: Patrys
  author_url: http://room-303.com/
  date: '2005-12-29 23:11:33 +0100'
  date_gmt: '2005-12-29 22:11:33 +0100'
  content: Mała w sensie interfejsu - nie ma tam czata i forum. Technologia pod spodem
    nie gra roli.
- id: 2847
  author: citizen
  author_url: http://citizen.jogger.pl
  date: '2005-12-29 23:31:02 +0100'
  date_gmt: '2005-12-29 22:31:02 +0100'
  content: Fajnie by było gdyby to web20.pl podczepić na 10przykazań.
- id: 2848
  author: DeeJay1
  author_url: http://www.actus.org.pl/
  date: '2005-12-30 10:52:06 +0100'
  date_gmt: '2005-12-30 09:52:06 +0100'
  content: Nadal nie czuję się swojo z tym całym Web2.0, gdzie się nie obrócę brakuje
    mi jakichś usług albo feature i "dlaczego to nie działa jak chcę, dajcie mi linię
    poleceń!" Community niech sobie będzie, ale oglądanie zdjęć z wesela ciotki jakiejś
    starej panny z USA lub czytanie po raz kolejny o dupie Maryny (Jane,Ashley,etc.)
    nie wpływa zasadniczo na rozwój społeczności, które miały się już bardzo dobrze
    w czasach Fidonetu, gophera i packet radio. Cały ten hype wokół Netu ("patrzcie
    jestesmy globalną społecznością, barieri już nie ma!") nie wywiera jakoś żadnego
    pozytywnego wpływu na nasze życie, jedynie sprowadza wszystkich ludzi do pewnego
    wspólnego mianownika ("Jak to nie używasz Flickr??!?!?!! Przecież wszyscy tego
    używają!") i prędzej czy później dojdzie do takiego załamania jak społeczeństwo
    industrialne w latach 60 i 70 w Stanach Zjednoczonych
- id: 2849
  author: Elsindel
  author_url: http://www.elsindel.wroc.pl/blog
  date: '2005-12-30 21:29:39 +0100'
  date_gmt: '2005-12-30 20:29:39 +0100'
  content: |-
    Zgoda, Patrys.

    Na mnie również nazewnictwo nie robi większego wrażenia; zresztą czytając ostatnio kilka tekstów na temat Web 2.0 doszedłem do wniosku, że organizatorzy konferencji pod tym tytułem zorientowali się chyba, co narobili - tj. ludzie więcej teraz dyskutują nad znaczeniem nazwy niż analizują trendy i wnioski z nich wypływające.

    Minie, spokojna głowa. :)
- id: 3181
  author: frankos
  author_url: http://www.olo.pl
  date: '2006-01-29 21:17:00 +0100'
  date_gmt: '2006-01-29 20:17:00 +0100'
  content: "Patrys, widzę cięty jesteś na Web 2.0 ;) \r\n\r\nTrochę czasu minęło od
    wypuszczenia Twojego posta - jakbyś miał nadal problemy z definicją Web 2.0 to
    zapraszam na: http://www.olo.pl/blog/web-20/ ;)"
- id: 3816
  author: Tim, Oh Really? at Room 303
  author_url: http://www.room-303.com/blog/2006/05/27/tim-oh-really/
  date: '2006-05-27 10:55:06 +0200'
  date_gmt: '2006-05-27 09:55:06 +0200'
  content: '[...] Ja nieśmiało przypominam, że posiadam prawo pierwszeństwa do nazwy
    Web 5.0, ph33r m3! [...]'
- id: 3831
  author: dr_bonzo
  author_url: ''
  date: '2006-05-29 08:47:40 +0200'
  date_gmt: '2006-05-29 07:47:40 +0200'
  content: "A czy to Sun (Java) nie zarejestrowalo przejscia z wersji 2 do 5.0 ?\r\n:P"
---
<p>Gdzie się nie spojrzy, straszy marketingowa paplanina. W sieci również, ostatnio straszy nawet bardziej, odkąd pojawił się absolutny hit: <q>Web 2.0</q>. Nikt nie ma pojęcia, co to takiego jest, ale pojawiają się na ten temat setki głosów. Czym jest <q>Web 2.0</q>?</p>

<p>Nazwa sugerowałaby, że to druga generacja sieci <abbr title="World Wide Web">WWW</abbr>. Błąd, sieć z całą pewnością jest już znacznie dalej. Jeśli przyjąć, że pierwszą generacją były pierwsze klienty hipertekstu, tekstowe i obsługiwane z poziomu terminala, drugą generacją będzie era Mosaic, pierwszej szeroko stosowanej graficznej przeglądarki. Trzecia era przypada więc na okreś świetności Netscape, za czwartą wypada przyjąć zatem czas niepodzielnej dominacji Internet Explorera. Wobec tego czas obecny jest piątym etapem w życiu sieci — czasem dywersyfikacji rynku i szerokiej standaryzacji. Czasem lepszej sieci, ale nie ma to nic wspólnego z wyznawcami <q>Web 2.0.</q></p>

<p>Można przyjąć, że to druga generacja sieciowego marketingu, ale i to nie ma wiele wspólnego z prawdą — druga generacja przypada z całą pewnością na dotcomowy boom z drugiej połowy lat dziewięćdziesiątych, kiedy to rozwój technologiczny połączony z masowym marketingiem przynosił przez krótki czas niewyobrażalne niemal fortuny. Wiemy wszyscy, jak skończyły dotcomy, więc dziś z pewnością nie znajdujemy się na tym etapie.</p>

<p><q>Web 2.0</q> to nieudolna próba nazwania bardzo subtelnych zmian w spodobie budowania sieci. Nie da się ich wymienić i nie da się sprawdzić, czy <q>coś jest 2.0,</q> dlatego cały ruch nie ma dla mnie większego sensu. Nie znaczy to, że jestem przeciwny jego idei — wręcz przeciwnie, jak najbardziej popieram nastawienie serwisów na użytkownika (a nie na <em>klienta</em>), prospołeczne modelowanie aplikacji (choćby zastąpienie sztywnych kategorii przez swobodnie nadawane tagi), tworzenie małych narzędzi, które dobrze robią jedną rzecz (jak <a href="http://google.com/">Google</a>) i dużą otwartość w kontaktach ze społecznością sieci (jak choćby blogi firmowe z możliwością swobodnego komentowania). Cieszy również rozwój aplikacji typowo społecznych — serwisów opartych na idei <q>six degrees,</q> jak choćby <a href="http://linkedin.com/">LinkedIn</a>, czy nasz rodzimy <a href="http://spinacz.pl/">Spinacz</a>.</p>

<p>Problem polega na tym, że <q>Web 2.0</q> stworzyło hype, a ten rządzi się swoimi prawami. Informacje przekazywane na zasadzie głuchego telefonu szybko ulegają zniekształceniu, a nie ma gdzie zasięgnąć konkretnych informacji. Dlatego — w powszechnym mniemaniu — <q>Web 2.0</q> to okrągłe rogi, pastelowe kolory i duże fonty na tle w skośne paski. Ludzie, zamiast filozofię działania, zapamiętali wygląd serwisów, które zapoczątkowały te zmiany. Tak właśnie umarła okazja na pozytywne zmiany, dziś to tylko powód do śmiechu.</p>

<p>Z ciekawostek — hype można śledzić teraz także po polsku za sprawą prowadzonego przez wrocławską agencję interaktywną <a href="http://www.janmedia.pl/">Janmedia</a> blogu <a href="http://web20.pl/">Web 2.0</a>.</p>

<p>Technorati Tags: <a href="http://technorati.com/tag/web" rel="tag">web</a>, <a href="http://technorati.com/tag/web2.0" rel="tag">web2.0</a></p>
