---
layout: post
status: publish
published: true
title: O pakietach biurowych, edytorach WYSIWYG i złych nawykach
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 292
wordpress_url: http://www.room-303.com/blog/2006/09/20/o-pakietach-biurowych-edytorach-wysiwyg-i-zlych-nawykach/
date: 2006-09-20 22:40:49.000000000 +02:00
categories:
- web
- usability
- software
tags: []
comments:
- id: 4771
  author: mormir
  author_url: ''
  date: '2006-09-20 23:17:10 +0200'
  date_gmt: '2006-09-20 22:17:10 +0200'
  content: "Zapomniałeś o ludziach, którzy jako ulubionego edytora teksty używają
    painta :) A tacy są.\r\n\r\nKiedy w LO, nauczycielka zaczęła nas dręczyc nauką
    Worda, na poczatku myślałem, ze z nudów zdechne, a potem się okazało, ze rzeczywiście
    kilka konkretnych rzeczy się tam nauczyłem. Przede wszystkim wbiłem sobie do głowy
    stosowanie nagłówków itp. Summa summarum bardzo dobrze, że się tego stara w szkole
    nauczyć w tej chwili, chociaż z różnym skutkiem."
- id: 4772
  author: 9gods
  author_url: http://blog.9gods.com
  date: '2006-09-20 23:26:15 +0200'
  date_gmt: '2006-09-20 22:26:15 +0200'
  content: 'No tak, edytory WYSWIG w CMS były zmorą w mojej stare firmie. Klient potrafił
    zepsuć każdy design w ciągu 4 sekund, poprostu dawał czcionkę #ff0000 16pt albo
    i więcej. Agrrrrrr'
- id: 4773
  author: radek.kaba
  author_url: ''
  date: '2006-09-21 00:00:25 +0200'
  date_gmt: '2006-09-20 23:00:25 +0200'
  content: Na własne oczy widziałem arkusz Excela, w którym pieczołowicie (i dość
    dokładnie ;) ) był zrobiony plan budynku!!!
- id: 4774
  author: 'NuLL'
  author_url: http://null.phpfreaks.pl
  date: '2006-09-21 00:57:32 +0200'
  date_gmt: '2006-09-20 23:57:32 +0200'
  content: WYSIWIG to zlo ;-) Dobrze miec Tidy w PHP5 - mozna przyznajmniej cos z
    tym zrobic jak klient sobie zazyczy w aplikacji edytorek wisualny.
- id: 4775
  author: Blog o Internecie
  author_url: http://blog.infoguru.pl
  date: '2006-09-21 03:38:44 +0200'
  date_gmt: '2006-09-21 02:38:44 +0200'
  content: "Dla mnie istnieje tylko gEdit - pieprzyć formatowanie.\r\n... no a jeśli
    chcę coś ładnego wydrukować to używam programów do DTP... Eleganckie pozycjonowanie
    obrazków w Wordzie to dla mnie ciemna magia....nie umiem :("
- id: 4779
  author: zx
  author_url: http://www.gate.piasta.pl
  date: '2006-09-21 07:32:05 +0200'
  date_gmt: '2006-09-21 06:32:05 +0200'
  content: Ale pytanie 'kto nas/ich tego nauczy' (bo sam Worda znam tylko podstawowe
    podstawy) pozostaje.
- id: 4780
  author: mh
  author_url: http://blog.hulboj.org
  date: '2006-09-21 07:48:48 +0200'
  date_gmt: '2006-09-21 06:48:48 +0200'
  content: "Excela akurat nie mieszałbym z błotem, bo ma swoje dość szerokie pole
    zastosowań w firmach - księgowość, proste analizy, itp.\r\nA tak poza tym, to
    nie ma co narzekać z powodu nie używania LaTeXa czy docbooka, jako że większość
    ludzi to ZU i ma być \"prosto\" i \"ładnie\". \"Prosto\" nie skaluje się zbyt
    dobrze, gdy nie uważa się na początku (np. duże teksty w wordzie pisać trzeba
    umieć - semantycznie). \"Ładnie\" odpowiada raczej niewysublimowanym gustom opisanym
    w Twojej notce."
- id: 4782
  author: yashke.com &raquo; 21-09-06 Przegląd sieci
  author_url: http://yashke.com/2006/09/21/21-09-06-przeglad-sieci/
  date: '2006-09-21 08:45:59 +0200'
  date_gmt: '2006-09-21 07:45:59 +0200'
  content: '[...] Patrys jedzie po WYSIWYGach &#8220;Jeśli ktoś dostanie do ręki młotek,
    to wszystko zaczyna wyglądać jak gwoździe. W przypadku pakietów biurowych sprawdza
    się nawet w dwustu procentach.&#8221; [...]'
- id: 4783
  author: dEF
  author_url: http://kuba.ogarnia.pl/
  date: '2006-09-21 08:50:03 +0200'
  date_gmt: '2006-09-21 07:50:03 +0200'
  content: "Wlasnie dla tego ja wywalam z tinyMCE niepotrzebne kontrolki, ktore moga
    klientom dac zbyt duzo swobody ;)\r\nMozna okreslic tekst jako paragraf, badz
    ktorys z naglowkow, ktore maja domyslnie przypisany styl, nie ma mozliwosci zmiany
    czcionki (ani rozmiaru, ani rodzaju). Wstawienia tabelki jest niemozliwe. Praktycznie
    jedyne zagrozenie to wstawienie za duzego obrazka... ale to z kolei widac od razu,
    poniewaz cala kontrolka jest szerokosci newsa na stronie."
- id: 4784
  author: Ktos
  author_url: http://www.ktos.info/notatki/
  date: '2006-09-21 08:51:07 +0200'
  date_gmt: '2006-09-21 07:51:07 +0200'
  content: "A ja znam ludzi, którzy w Wordzie nie formatują spacjami, są wkurzeni
    jak widzą takie coś, szlag trafia jak widzą tekst bez formatowania, używają stylów...
    Chyba żyję w innym świecie ;-)\r\n\r\nMam wrażenie, że Word 2007 w którym jakoś
    style są bardziej wyeksponowane na tej wstędze może coś nowego przynieść. Ale
    znając możliwości niektórych użytkowników..."
- id: 4787
  author: Express
  author_url: ''
  date: '2006-09-21 10:40:23 +0200'
  date_gmt: '2006-09-21 09:40:23 +0200'
  content: "Ech... u mnie w firmie wszyscy formatują spacjami, enterami itd. Nie pomaga
    tłumaczenie.\r\nRobi tak nawet SynPrezesa (tm) - tzw. rodzinny spec od komputerów.\r\nPoziom
    jego specowatości poznałem, kiedy zapytał mnie czemu nie działa mu internet, skoro
    sieć wewnętrzna (odizolowana fizycznie, osobne okablowanie itd) chodzi jak trza.\r\n-
    ustawiam ip, bramkę, próbuję wszystkiego i nie działa\r\n- a masz drugą kartę
    sieciową?\r\n- nie. to muszę mieć?\r\n\r\nMa on pewien zmysł wizualny i zajmuje
    się flashem, grafiką, składaniem dokumentów (oczywiście w wordzie...). A tam -
    spacja na spacji i enterem pogania."
- id: 4788
  author: walth
  author_url: http://worldof.walth.hostdmk.net/
  date: '2006-09-21 11:48:08 +0200'
  date_gmt: '2006-09-21 10:48:08 +0200'
  content: Jeszcze należy pamiętać o wszystkich tych, którzy worda używają jako słownika
    :)
- id: 4789
  author: yard
  author_url: ''
  date: '2006-09-21 11:59:57 +0200'
  date_gmt: '2006-09-21 10:59:57 +0200'
  content: "Troche to walka z wiatrakami bo userzy i tak zawsze wybiorą wysiwyga bo
    zwykły ludź lubi widzieć co robi i czerpie ze swego dzieła natychmiastową satysfakcję.
    Po kilkuminutowych męczarniach nad kleceniem akapitu jakiejś oferty przychodzi
    naturalna potrzeba oderwania się, zresetowania mózgu i wtedy oko usera pada na
    ikonki B I U.\r\n\r\nNawet tysiąc zaciekłych geeków nie zmusi normalnego człowieka
    do myślenia o dokumencie jako o strukturze, czy hierarchii obiektów - dla usera
    zawsze będzie to wirtualna wersja zapisanej kartki papieru. \r\n\r\nRzeczywiście
    przydałoby się coś takiego jak szablony restrykcyjne w Wordzie. A już ideałem
    bybyły jakiś XML identyfikacji wizualnej (CIML - a może już coś takiego jest).\r\n\r\nW
    ogóle myśle że zamiast \"zabierania dzieciom zabawek\" trzeba pokazywać że można
    ładnej właśnie za pomocą szablonów, ułatwiaczy, gotowców. Są w urzędach panie
    Hanie które od 10 lat pracują w Wordzie i wciąż strzelają ze spacji jak z karabinu.
    Człowiek się do takich rzeczy przyzwyczaja, a pamiętajmy że pani Hania przed komputeryzacją
    kolejne 10 lat strzelała ze spacji maszyną do pisania.\r\n\r\npozdrowienia!"
- id: 4790
  author: mmazur
  author_url: ''
  date: '2006-09-21 12:16:01 +0200'
  date_gmt: '2006-09-21 11:16:01 +0200'
  content: Po prostu te programiki powinny się wycwanić i sugerować przynajmniej podstawową
    strukturę użytkownikowi (cześć, jestem clippy, widzę, że próbujesz utworzyć, uwaga,
    trudne słowo, a-ka-pit). To jedyny sposób na w miarę bezbolesne przejście na bardziej
    strukturalne podejście do tworzenia dokumentów (terapia szokowa prawie na pewno
    nie zadziała).
- id: 4791
  author: jano
  author_url: http://www.jotem.net
  date: '2006-09-21 12:17:52 +0200'
  date_gmt: '2006-09-21 11:17:52 +0200'
  content: "Cóż, jestem inny. Większość osób, które znam uzywa Excela zgodnie z jego
    przeznaczeniem wykorzystując wiele jego możliwości (np. VBA). \r\n\r\nW Wordzie
    formatują tekst używająć zdefiniowanych styli, tworząc spisy treści itd. a Powerpoint'a
    używają do robienia prezentacji (takich prawdziwych, nie zdjęć).\r\nStosowanie
    takich edytorów jak np. Latex na codzień, jest IMO przerostem formy nad treścią,
    niech pozostaną do składania np. większych publikacji.\r\n\r\nCo do edytorów Wyswig.
    Zawsze staram się uświadomić Klientowi dobre i złe strony ich używania. Wystarczy
    odpowiednio ograniczyć ich mozliwości a wygląd strony zostanie w pełni zachowany
    no i Klient będzie zadowolony.\r\n\r\nPS. kartki na drzwi drukuję z Corela ;)"
- id: 4792
  author: losamorales
  author_url: http://yashke.com/
  date: '2006-09-21 12:32:17 +0200'
  date_gmt: '2006-09-21 11:32:17 +0200'
  content: mam znajomego ktory wyjustował spacjami dwie strony tekstu
- id: 4793
  author: Krymzon
  author_url: http://krymzon.net
  date: '2006-09-21 12:35:27 +0200'
  date_gmt: '2006-09-21 11:35:27 +0200'
  content: "Myślę, że znaczną winę za złe formatowanie ponosi konstrukcja interfejsu
    takiego Worda, która znacznie bardziej eksponuje pogrubienia i kolorki, niż klasy.
    Nie używałem ani wersji 2003, ani 2007, może zostało to poprawione, ale cała semantyka
    użytkownikom zdaje się być jedynie opcją dla najbardziej zaawansowanych. Word
    jest potężnym narzędziem i ma mnóstwo funkcji, do których ZU nigdy nie dociera,
    bo naprawdę nie ma po co.\r\n\r\nUważam, że to właśnie sam program ma największe
    możliwości oduczenia użytkowników paskudnych nawyków. Śmiem twierdzić, że gdyby
    nagle z podstawowych toolbarów Worda poznikały kolorki i kursywy, a po naciśnięciu
    pięciu spacji, czy dwóch enterów, program by delikatnie sugerował, że może lepiej
    użyć stylów, użytkownicy po kilkudziesięciu godzinach gniewu na gupi komputer
    nauczyliby się poprawniejszego formatowania…\r\n\r\nPozwolę też sobie tu zadać
    „pytanie do ekspertów”. Czy ma ktoś doświadczenie z pisaniem skomplikowanych notatek
    na komputerze? Czy da się tak nauczyć LaTeXa (nigdy nie używałem), by notować
    porównywalnie szybko, jak na kartce? Marzy mi się program mający zalety Tomboya,
    ale umożliwiający pisanie dowolnie skomplikowanych równań i wstawianie/rysowanie
    obrazków. Póki co moim faworytem jest OpenOffice, ale jeszcze nie używałem jego
    matematycznego i graficznego modułu."
- id: 4794
  author: Robert Drózd
  author_url: http://www.webaudit.pl/blog/
  date: '2006-09-21 12:38:24 +0200'
  date_gmt: '2006-09-21 11:38:24 +0200'
  content: "Pozwoliłem sobie na parę słów polemiki. :-)\r\n\r\nhttp://www.webaudit.pl/blog/2006/edytory-wysiwyg-zle-nawyki-developerow/"
- id: 4796
  author: Ktos
  author_url: http://www.ktos.info/notatki/
  date: '2006-09-21 12:41:10 +0200'
  date_gmt: '2006-09-21 11:41:10 +0200'
  content: "Jeden szczegół a propos tego, co powiedział mmazur:\r\nWord, w prehistorycznej
    wersji 2000 po napisaniu akapitu, któremu potem zwiększyłem czcionkę i ją pogrubiłem
    od razu nadał mu styl \"Nagłówek 1\". I IMO rzeczywiście dobre by było gdyby się
    Clippy wkrzanił i powiedział: \r\n\r\n<blockquote>Widzę, że zrobiłeś sobie nagłówek.
    Czy chcesz się więcej o stylach dokumentu dowiedzieć?</blockquote>\r\n[wyszło
    jak: Młody padawanie, o stylach dokumentu dowiedzieć się chce, hmm? ;-)]\r\n\r\nNo,
    może nie asystent, ale jakaś podpowiedź kontekstowa, bo asystentów Office w 2007
    na szczęście nie zauważyłem. \r\n\r\nWord nie jest taki zły."
- id: 4798
  author: Patrys
  author_url: http://room-303.com/
  date: '2006-09-21 13:33:10 +0200'
  date_gmt: '2006-09-21 12:33:10 +0200'
  content: "Word nie jest zły. MS Office ma najlepsze programy do robienia tego, do
    czego powinny służyć. Tyle, że napisanie semantycznego dokumentu do czasów Worda
    2000 wymagało sporo gimnastyki i dostosowania interfejsu.\r\n\r\nKrymzon:\r\n\r\nTrzymaj
    się z daleka od OO Math. Równie dobrze możesz od razu zacząć pisać dokumenty w
    TeXu z palca, taki sam poziom wygody. Math to najgorszy program w całym pakiecie.\r\n\r\nA
    tak swoją drogą, do TeXa są bardzo wygodne klikadełka z podglądem na żywo (wygodne,
    kiedy zacznie się myśleć o strukturze, a nie o wytłuszczaniu druku)."
- id: 4799
  author: m
  author_url: ''
  date: '2006-09-21 13:36:31 +0200'
  date_gmt: '2006-09-21 12:36:31 +0200'
  content: ja uzywam texmacsa i emacsa. jestem szczesliwy.
- id: 4800
  author: Asia
  author_url: http://asiowepole.pl
  date: '2006-09-21 14:45:06 +0200'
  date_gmt: '2006-09-21 13:45:06 +0200'
  content: "U mnie w firmie excel jest aplikacją do wszystkiego, widziałam już zrobione
    w nim prezentacje, layout'y budynków, procedury ISO,  gdzie każda strona jest
    w oddzielnym arkuszu. \r\n\r\nŚmiem twierdzić, że gdyby nagle z podstawowych toolbarów
    Worda poznikały kolorki i kursywy, a po naciśnięciu pięciu spacji, czy dwóch enterów,
    program by delikatnie sugerował, że może lepiej użyć stylów, użytkownicy po kilkudziesięciu
    godzinach gniewu na gupi komputer nauczyliby się poprawniejszego formatowania…\r\nmoże
    podziałało by na uzytkowników domowych, bo tacy w firmie to pewnie wydzwaniali
    by non stop do działu IT z prośbą/żądaniem przywrócenia tych wszystkich im \"niezbednych\"
    ikonek ;)"
- id: 4803
  author: Drogomir
  author_url: ''
  date: '2006-09-21 15:03:20 +0200'
  date_gmt: '2006-09-21 14:03:20 +0200'
  content: Zgodzę się ze stwierdzeniem, że edytory WYSIWYG na stronach to zło ;-)
    A jeżeli już muszą być (na niektórych nie działają żadne argumenty), to rzeczywiście
    trzeba odchudzić je ze wszelkich zbędnych przycisków. Kiedyś jeden z klientów
    wstawiał obrazki używając input-image... i później się ludzie dziwią, że się nie
    validuje dokument.
- id: 4804
  author: Jean Paul
  author_url: ''
  date: '2006-09-21 16:09:32 +0200'
  date_gmt: '2006-09-21 15:09:32 +0200'
  content: "Musze przyznac ze w dziwnym towarzystwie sie obracasz (obracacie).\r\nU
    mnie wiekszosc emaili wysylanych jest w czystym przejrzyscie sformatowanym dokumencie
    lotus note'sa, wlacznie z tabelkami itp.\r\n\r\nWord jest uzywany bazujac na firmowych
    templatach zgodnie z przeznaczeniem. Excel rowniez i nikt nie uzywa go jako pojemnika
    na smieci. Owszem powerpoint jest uzywany do rozsylania obrazkow i wykresow itd
    bo sie najlepiej nadaje do zaprezentowania tego potem na rzutniku.\r\n\r\nJeden
    z \"madrych\" komenattorow napisal: \"no a jeśli chcę coś ładnego wydrukować to
    używam programów do DTP…\" Jasne najlepiej mikroskopu do wbijania gwozdzi - przerost
    formy nad trescia jest jego jak i takze twoim udzialem, drogi blogowiczu. Troche
    normalnego treningu dobrze przygotowanych templejtow i wszytko dziala jak nalezy.\r\n\r\nPozdr.\r\nB."
- id: 4806
  author: scotty79
  author_url: ''
  date: '2006-09-21 17:08:05 +0200'
  date_gmt: '2006-09-21 16:08:05 +0200'
  content: "Następna generacja edytorów tekstowych powinna wyczajać co użytkownik
    próbuje zrobić i zrobić to za niego tylko ładniej ... np. jak próbuje spacjować
    początek akapitu to zamiast wstawiania znaków spacji powiększać mu wcięcie pierwszego
    wiersza bieżącego akapitu (najlepiej z jakimś swego rodzaju przyciąganiem do siatki
    wyznaczanej przez inne akapity w dokumencie). Jak bolduje cały wiersz i powieksza
    mu czcionkę to załoyć mu styl dla nagłówka, wyglądający tak jak sobie to wyklikał,
    zastosować do akapitu który okaleczył i proponować mu jeżeli będzie próbował iść
    w tą samą stronę (np. jak bolduje znowu cały wiersz to nadać ten właśnie styl
    z powiększoną wyboldowaną czcionką) ... proponować wybór stylu akapitu po jego
    ukończeniu jakąś popupową listą wyboru oczywiście wszystko jawnie, wyczajać strukturę
    dokumentu z tego co user robi ale nie mu za plecami tylko tuż obok cały czas na
    widoku, z łatwą możliwością ręcznej korekty (fajnie by było gdyby program z tych
    ręcznych korekt też wyciągał jakieś wnioski i nie stosował uparcie tego samego
    jeżeli go user poprawia).\r\n\r\nNajłatwiej zrzymać się na usera, że nie umie.
    Trudniej wymyśleć i wykonać coś tak żeby nawet jak nie umie to sobie poradził
    jak najlepiej."
- id: 4808
  author: DrLex
  author_url: http://drlex.jogger.pl
  date: '2006-09-21 17:50:55 +0200'
  date_gmt: '2006-09-21 16:50:55 +0200'
  content: Nie bez kozery powstał projekt XStandard.com, który jako edytor WYSIWYG
    służy do pisania semantycznego kodu, a nie zwykłego formatowania.
- id: 4812
  author: radzio
  author_url: http://radziu.jogger.pl
  date: '2006-09-21 20:14:00 +0200'
  date_gmt: '2006-09-21 19:14:00 +0200'
  content: Oj znam ten ból. Mój tata potrafi właśnie robić wcięcia za pomoć "spacjowania"
    ehhh i nie idzie tego jakoś wyplewić. Ale w każdym bądź razie - wątpię aby w bliskiej
    przyszłości ludzie (nie-informatycy) nauczyli się wykorzystywać Worda taki sposób
    aby tworzyć dobrze zbudowane dokumenty
- id: 4813
  author: szyderca
  author_url: ''
  date: '2006-09-21 21:13:33 +0200'
  date_gmt: '2006-09-21 20:13:33 +0200'
  content: Przesada. Wszystko zależy od odpowiedniej konfiguracji. TinyMCE z wyłączonymi
    opcjami generuje bardzo poprawny kod. A Word... No cóż... Jego możliwości znacznie
    przerastają jego samego. Niemniej to najlepszy procesor tekstu wszechczasów. Jeśli
    konkurencyjne edytory generują bardziej poprawną strukturę, to robią to wyłącznie
    z jednego powodu- własnego prywitywizmu (pozdrawiam wszystkich konsolowców :)).
- id: 4814
  author: gregl
  author_url: ''
  date: '2006-09-21 21:31:46 +0200'
  date_gmt: '2006-09-21 20:31:46 +0200'
  content: Nie jestem informatykiem. Korzystam z formatowania tekstu w nieznacznym
    stopniu. Po prostu nie lubię ozdobników. Tekst ma być czytelny i jasny dla każdego,
    kto będzie się z nim zapoznawał. Faktycznie często spotykam się z cudami typu
    tysiąc i jedna spacja. Poprawienie tego zajmuje mnóstwo czasu. Takich ludzi nic
    jednak nie nauczy. Z tej też przyczyny bazuję na własnych wzorach.
- id: 4815
  author: ASH
  author_url: ''
  date: '2006-09-21 22:19:51 +0200'
  date_gmt: '2006-09-21 21:19:51 +0200'
  content: "Dodam do wątku swoje, niezbyt przyjemne, doświadczenie korporacyjne w
    jednym z międzynarodowych banków, obecnych w Polsce. Mam naturalną, wspólną chyba
    nam wszystkim tu obecnym, skłonność do ułatwiania sobie życia z wykorzystaniem
    dostępnych technologii, więc gdy tylko zostałem zmuszony przez mahinę korporacyjną
    do produkowania sterty raportów, stworzyłem sobie kilka dopracowanych (łącznie
    z makrami) szablonów przy pomocy lubianego przeze mnie edytora MS Word. Moje raporty
    były, według mojej oceny, ujednolicone, przejrzyste, dopracowane i estetyczne.\r\nPo
    jakimś czasie zorientowałem się, że wśrod nieprzychylnych (z racji zajmowanego
    przezemnie stanowiska) mi osób, jestem postrzegany jako człowiek, który z nudów
    cyzeluje godzinami dokumenty.\r\nOt, osobniki wbijający śróbki młotkiem, zobaczywszy
    moje, elegancko przykręcone śrubokrętem, wyciągneli odpowiednie wnioski, przykładając
    swoją miarę.\r\nDodam, że sporo z nich, to byli \"informatycy\".\r\nPozdrawiam
    wszystkich usiłujących obniżyć entropię ;)."
- id: 4816
  author: Krystian
  author_url: ''
  date: '2006-09-21 22:42:28 +0200'
  date_gmt: '2006-09-21 21:42:28 +0200'
  content: "Niektórzy ZU mają problemy z edytowaniem testów na komputerze z powodu
    nieznajomości pojęć. Dla nas jest oczywistym, że akapit jest od entera do entera
    i można mu nadać różne atrybuty, style itd. Ale są ZU (np. moja żona), którzy
    uparcie twierdzą, że akapit to jest to wcięcie na początku wersu i nie widzi różnicy
    w pojęciu od nowego akapitu czy od nowej linii.\r\nJak dostaję od kogoś tekst
    do opracowania to jedną z pierwszych czynności jest znajdź i zamień dwie spacje
    na jedną i usuwam zbędne entery.\r\n\r\nKiedyś miałem taką zdolną szefową (firma
    wydawała lokalną gazetę), która miała \"szablony\" dokumentów w jednym kilkudziesięciostronicowym
    pliku, na który składały się jednostronicowe pisma. Jak chciała wydrukować pismo
    do jakieś firmy to odnajdywała właściwą stronę, edytowała, drukowała bieżącą stronę
    dokumentu i już :) Czasem jednak okazywało się, że kilka stron niżej potrzebny
    dokument zaczyna się w połowie strony (z powodu edycji wcześniejszych stron) i
    co - oczywiście enter szedł w ruch! Próbowałem ją przekonać do podzielenia tego
    na pliki z odpowiednimi nazwami, ale nic z tego."
- id: 4817
  author: '{o}'
  author_url: http://www.roswell.pl
  date: '2006-09-21 23:45:34 +0200'
  date_gmt: '2006-09-21 22:45:34 +0200'
  content: "Moja ciotka, pracująca w pewnej instytucji publicznej, dość intensywnie
    wykorzystuje Excela wraz z jego zaawansowanymi funkcjami. Niestety zaawansowane
    funkcje rozbijają się często o pomysłowość innych pracowników, którzy dostarczają
    jej danych do obróbki. Dlatego jest zmuszona dołączać do arkuszów, które mają
    być przez nich wypełniane, szczegółowe instrukcje obsługi zawierające czasem bardzo
    ciekawe punkty, np.\r\n\"Proszę nie pisać kropek, spacji ani liter w liczbach.
    Przykładowo kwotę 1.200,90 zł nalezy zapisać jako 1200,90 - niedopuszczalne są
    formy 1 200,90; 1.200,90; 1200,90 zł itp.\" - bo ludzie nie wiedzą co to format
    komórki i robią format księgowy ręcznie."
- id: 4822
  author: Pebro
  author_url: ''
  date: '2006-09-22 06:51:42 +0200'
  date_gmt: '2006-09-22 05:51:42 +0200'
  content: "Scotty79: nie cierpię, kiedy komputer sam wie lepiej co chcę zrobić. Jeśli
    ktoś chce się nauczyć stosować np nagłówki to się nauczy, innych nic nie nauczy.\r\nCo
    do ciekawych zastosowań to: widziałem schemat elektryczny (dość skomplikowany)
    zrobiony w Wordzie, arkusz kalkulacyjny zawierający kosztorys, gdzie wszystkie
    komórki były przeliczane kalkulatorem (po prośbie skierowanej do kosztorysanta,
    aby zmienił cenę jednstkową).\r\nAle są to marginalne zastosowania z którymi się
    spotkałem, niemniej dowodzą pomysłowości userów. \r\nNajbardziej wkurzają mnie
    maile w html-u i w wordzie (pusty mail i załącznik: plik worda, w którym są dwa
    zdania)."
- id: 4824
  author: Cypherq
  author_url: http://cypherq.wordpress.com
  date: '2006-09-22 08:24:20 +0200'
  date_gmt: '2006-09-22 07:24:20 +0200'
  content: "Notka prześmieszna, bez dwóch zdań - świetny tekst.\r\n\r\nTylko nie za
    bardzo rozumiem, dlaczego w komentarzach nastąpił zmasowany atak na panie sekretarki,
    panów nie-specjalistów, oraz innych ludzi z branży nie_znam_się_na_kompach. Bo
    w końcu, kto pracuje na takich stanowiskach? Najczęściej są to starsi wiekiem
    i staże ludzie, którzy swoje pierwsze podboje klawiatury, przeżywali z niemieckimi
    maszynami do pisania typu \"Singer\". CO więcej - jeżeli zdarzył się ktoś młody,
    przez kogo był uczony podstaw posługiwania się Wordem, Excelem? Przez ludzi starszych.
    Którzy przez 15 lat swojej pracy w życiu Worda na oczy nie widzieli. Co robią
    gdy dostają nagle do pisania bydlę, bez dźwigni do przewijania \"prompta\", za
    to z ogromną pomocą i prostą wyszukiwarką, z której nijak nie chce im się korzystać?
    Oczywiście kupują mądre ksiązki, lub pytają mądrych informatyków. Co powie mądry
    informatyk zaawansowanej wiekowo maszyno pisarce? Właśnie o tym, ze istnieją takie
    właśnie funkcje jak \"pogrubienie, kursywa, zmiana czcionki i koloru\". Bo po
    co jej tłumaczyć tak zawiłe rzeczy jak akapity, nagłówki, treść. Przecież i tak
    nie zrozumie, nie przyda jej się to. A książki? Wystarczy spojrzeć czego uczą
    najpierw. Ostatnio spojrzałem na książkę z której korzystała (starsza już naprawdę)
    pani profesor. W książce opisano Worda. W hierarchii wskazanej przez autora notki.
    Najpierw to, co powinno być głównym przeznaczeniem Worda, a dopiero później dodatki.
    Pierwszy raz zobaczyłem taką książkę. Większość, szczególnie osławiona literatura
    z Empika wiedzie czytającego na manowce. Zresztą, początkujący użytkownik komputera
    (a już na pewno gdy wraz z jednostką centralną dostał internet ;) ) na pewno będzie
    chciał stworzyć skrzynkę mejlową. Może skorzysta z usług interii, może dostanie
    zaproszenie na Gmaila. Obie firmy stawiają na cukierkowość. Pogrubienie, kursywa
    - to podstawowy panel Gmaila, jeżeli chodzi o formatowanie. Z czego mają się uczyć
    nasi NIE_specjaliści? Kto ma przysłowiowego \"farta\" trafi na porządną książkę
    mojej pani profesor. Nauczony doświadczeniami zacznie nauczać innych. Reszta nadal
    będzie zapisywała na bitach kolejne spacje i pogrubienia..."
- id: 4825
  author: Cypherq
  author_url: http://cypherq.wordpress.com
  date: '2006-09-22 08:26:29 +0200'
  date_gmt: '2006-09-22 07:26:29 +0200'
  content: Oho, powyższa notka to przykład automatycznego zawijania tekstu w Notatniku,
    Patrys, jeżeli możesz to popraw, jeżeli nie - wykasuj tenże komentarz, napiszę
    go ponownie :)
- id: 4826
  author: nomind
  author_url: ''
  date: '2006-09-22 10:24:42 +0200'
  date_gmt: '2006-09-22 09:24:42 +0200'
  content: "Od dziesiątek lat wbija się do głowy userom metafory typu 'folder', 'zakładki',
    itp. więc jak można się dziwić że NIE myślą o swoich dokumentach jako o 'strukturze,
    czy hierarchii obiektów' (lol)?  Chcąc coś napisać user klika na ikonke na której
    przeciez wyraźnie narysowana jest zapisana kartka papieru - skąd więc jakieś obiekty?\r\nJeżeli
    sobie coś zapisuje to po prostu jest to kilka myśli przelanych na papier, czy
    monitor (nie slyszalem o mysleniu obiektowym poza zwyrodniałym;) światem programistów.)
    MS Word jest do tego bardzo dobry i nic w tym złego nie ma. \r\n\r\nMysle, ze
    w wielu miejscach tego wpisu masz racje (chocby utrzymywanie jednolitej stylistyki
    tam gdzie trzeba, czy tez to nieszczesne wysylanie obrazkow za pomocą Worda),
    ale momentami geek-auto-lans troche mierzi, szczegolnie w niektórych komentarzach,
    przescigajacych sie w wypisywaniu jakich to glupkow zdarzylo sie autorom spotkac
    (w domysle - jacy sami sa uber). Niech ci co płomień czasu niosą, miecz potężny
    w dłoni trzymają, niech nie wszczynają walki z poranną rosą, bo swojemu losu rady
    nie udają.. ;)"
- id: 4833
  author: einer
  author_url: http://www.workdrone.com
  date: '2006-09-22 23:54:27 +0200'
  date_gmt: '2006-09-22 22:54:27 +0200'
  content: a ja robilem w firmie gdzie excel'a uzywano jako corela :)
- id: 4836
  author: ptom
  author_url: ''
  date: '2006-09-23 12:59:22 +0200'
  date_gmt: '2006-09-23 11:59:22 +0200'
  content: "Pisałem licencjat w LaTeX-u, od tej pory używam go zawsze kiedy muszę
    stworzyć ładny dokument.\r\nBo WYSWIG po prostu obzysa..."
- id: 4861
  author: Z.
  author_url: ''
  date: '2006-09-28 09:38:50 +0200'
  date_gmt: '2006-09-28 08:38:50 +0200'
  content: "Niepokojące, że wymagamy od ZU, żeby znał się w stopniu (nas) satysfakcjonującym
    na informatyce, poprawności składu itp. Bo żeby znać się \"choć trochę\", trzeba
    zrozumieć całość. A ta całość jest olbrzymim materiałem.\r\n\r\nI nie wiadomo
    do końca, gdzie i kiedy ludzie się mają tego wszystkiego uczyć - przecież np.
    struktura dokumentu, podział logiczny treści na akapity to w zasadzie działka
    polonisty! Nie uczą tego w gimnazjum na polskim?\r\n\r\nPrzypomina mi się ksiąźeczka
    \"Komputer nie jest maszyną do pisania\" wydana przez Helion. Ech. Informacje
    niby dla ZU, ale miejscami na poziomie DTP - no przesada."
- id: 4862
  author: Moyaguladynda &raquo; Blog Archive &raquo; Helloł łoza?
  author_url: http://grigori.thorpblog.com/2006/09/28/hello-world/
  date: '2006-09-28 13:15:36 +0200'
  date_gmt: '2006-09-28 12:15:36 +0200'
  content: '[...] O pakietach biurowych, edytorach WYSIWYG i złych nawykach Czy używacie
    Worda i Exela zgodnie z ich przeznaczeniem? Ja po przeczytaniu tego artykułu zdałem
    sobie sprawę, że nie. Ba, 3/4 mojego pakietu biurowego jest mi kompletnie niepotrzebna.
    czytaj sobie [...]'
- id: 4898
  author: liviopl
  author_url: http://liviopl.wordpress.com/
  date: '2006-10-05 20:28:48 +0200'
  date_gmt: '2006-10-05 19:28:48 +0200'
  content: "WYSIWYG są złem. Po częście się zgodzę, bo często toporne, robią na złość
    i usuwają niektóre znaczniki zapomniane w XHTML.\r\nJednak, są one użyteczne,
    choćby po to, by nie widzieć suchego tekstu, a widać było to, co widzieć powinniśmy
    po zapisaniu."
- id: 5107
  author: mgawlik
  author_url: ''
  date: '2006-11-03 10:47:56 +0100'
  date_gmt: '2006-11-03 09:47:56 +0100'
  content: "nie zgadzam sie. po 100kroc sie nie zgadzam z tym co piszesz.\r\n\r\npomomo,
    ze jestem tzw. naukowcem (lekarzem) jestem tez tzw. \"zwyklym uzytkownikiem\".
    komputer i jego oprogramowanie jest dla mnie TYLKO narzedziem. tylko. i niczym
    wiecej. nie jest celem samym w sobie, nie jest totemem ani fetyszem jak dla informatykow.
    guzik mnie obchodzi jak dzialaja programy, mam serdecznie gdzies to czy moja strona
    jest optymalna czy nie. moja strona dziala i powstala w 5 godzin, wlasnie za pomoca
    WYSWIG'a. i co z tego, ze nie jest napisana w jakich php, html i innych takich,
    DZIALA i juz, bo taki jest cel jej istnienia. ma poinformowac o tym ze jestem,
    ze cos robie, ze istnieje. \r\n\r\noczywiscie moge. moge nauczyc sie profesjonalnego
    tworzenia takich stron, tylko po co ? po to, zeby zamiast www(...).html miec www(...).php
    ? moja strona i tak bedzie wygladac tak samo. a jesli bede potrzebowal czegos
    bardziej zaawansowanego to zwroce sie do firmy, ktorej zaplace. tak samo jak informatyk
    zwroci sie do mnie w sprawie badan ukladu krazenia.\r\n\r\nzrozumcie, ze komputery
    sa dla ludzi a nie ludzie dla komputerow. programy trzeba pisac tak, zeby kazdy
    srednio inteligentny czlowiek mogl z nich korzystac. zabawe w zaawansowane glupotki
    zostawcie sobie, my chcemy tylko napisac cos w tym calym wordzie, wydrukowac i
    miec pewnosc, ze nic sie nie wywali. a jak wida, Wy (informatycy), wciaz nie potraficie
    napisac programu UserFriendly. zawsze cos nie dziala, zawsze trzeba cos doinstalowac,
    albo zastosowac sztuczke bo \"tak sie nie da\". nie potraficie napisac czegos
    co jest dla ludzi, a nie tylko dla was."
- id: 5108
  author: anghan
  author_url: http://anghan.jogger.pl
  date: '2006-11-03 11:26:53 +0100'
  date_gmt: '2006-11-03 10:26:53 +0100'
  content: "Jak ma lekarza, to ten atak wydał się mi mało inteligentny. Ale może to
    ja jestem głupi. Jeśli chodzi o ostatnie zdania to mam do powiedzenia tyle. A
    wy lekarze testujecie na nas kolejne coraz droższe specyfiki, a gdy po tygodniu
    przychodzimy do Was w tym samym stanie to twierdzicie, że lek nie zadziałał i
    trzeba spróbować inny i tak się kółko toczy. [...] Kontynuowałbym, ale nie mam
    ochoty.\r\n\r\nA teraz odnośnie właściwej wypowiedzi. Będąc lekarzem piszesz o
    rzeczach, o których za bardzo nie masz pojęcia. Osobiście mnie cieszy, że udało
    Ci się zrobić stronę własnymi rękami. Nie mam żalu o to, że nie dałeś zarobić
    osobą, które się na tym znają lepiej, bo jeszcze mogło by się okazać, że zrobią
    to tak samo, a zgarną kasę. Jeśli jednak ktoś pisze, ze tego typu programy nie
    są do końca właściwym narzędziem to mógłbyś to zaakceptować, bo zna sie na tym
    lepiej. Chciał ci tylko przekazać, że twoja strona może wygląda dobrze w tej przeglądarce,
    w której ją oglądałeś. A testowałeś pod innymi? I nie krytykuj, że nie umiemy
    napisać dobrych sprawnych programów. A czy ty potrafisz wyleczyć każdego w ciągu
    powiedzmy pół roku?\r\n\r\nTy mówisz mi, że tłusta dieta jest zła dla mojego serca,
    a ja mówię Tobie, że twoja strona już jest chora. Możemy siebie nie posłuchać
    nawzajem, ale jedno jest pewne. Za jakiś przyjdziemy się do siebie leczyć.\r\n\r\nBez
    urazy. Pozdrawiam"
- id: 7311
  author: Sklep Komputerowy
  author_url: http://www.proline.pl/
  date: '2007-03-23 14:57:16 +0100'
  date_gmt: '2007-03-23 13:57:16 +0100'
  content: Świetny artykuł, gratulacje dla autora!
- id: 14343
  author: '@rek'
  author_url: http://www.benedykt.net
  date: '2008-01-28 13:36:51 +0100'
  date_gmt: '2008-01-28 12:36:51 +0100'
  content: Bardzo trafny artykuł. Ileż to razy widziałem takie kwiatki. Przeraża mnie
    efekt oprogramowania „user friendly”. Z jednej strony jako użytkownik jestem jak
    najbardziej za tym aby soft był jak najbardziej przyjazny użytkownikowi, z drugiej
    strony skutkuje to tym, że użytkownicy używają narzędzia w zupełnie „nowy sposób”
    :-)
- id: 14364
  author: OneNote twoim przyjacielem | @rek online
  author_url: http://www.benedykt.net/2008/01/29/onenote-twoim-przyjacielem/
  date: '2008-01-29 13:01:09 +0100'
  date_gmt: '2008-01-29 12:01:09 +0100'
  content: '[...] artykule &#8220;O pakietach biurowych, edytorach WYSIWYG i złych
    nawykach&#8221; Patryk Zawadzki porusza ważną kwestię prawidłowego użycia oprogramowania.
    Chyba każdy [...]'
---
<p>Z pewnością, każdy z was korzystał kiedyś z bardziej lub mniej udanego edytora <abbr title="What You See Is What You Get">WYSIWYG</abbr>, zagnieżdżonego w dokument <abbr title="HyperText Markup Language">HTML</abbr>. Wybór jest spory, najpopularniejsze to <a href="http://tinymce.moxiecode.com/">Tiny<abbr title="Moxiecode Content Editor">MCE</abbr></a> i <a href="http://www.fckeditor.net/"><abbr title="Frederico Caldeira Knabben">FCK</abbr>editor</a>, jednak wszystkie działają podobnie — aktywują tryb <q>design mode</q> przeglądarki i starają się zapewnić do niego interfejs jak najbardziej zbliżony do Worda. <strong>To zło</strong>.</p>

<h4>Biuro i poczta</h4>

<p>W codziennej pracy typowego użytkownika komputerów, podstawowymi narzędziami są klient poczty i pakiet biurowy. To oczywiście spore uproszczenie, ale bez wątpienia są to dwie najbardziej powszechnie używane grupy aplikacji edycyjnych, to jest takich, które nie służą wyłącznie do czytania.</p>

<p>Najpierw zajmijmy się pakietami biurowymi. Czy jest to Microsoft Office, OpenOffice, czy KOffice, podstawowe aplikacje są niezmienne — procesor tekstu i arkusz kalkulacyjny. Niech was jednak nie zwiodą sprytne nazwy. Fakt, że Excel odniósł sukces jako klon aplikacji Lotus 1-2-3, nie implikuje jeszcze, że oba programy podzieliły między siebie tę samą, wątłą, grupę odbiorców. Wszak ludzi, którzy naprawdę potrzebowali stale dokonywać skomplikowanych obliczeń na skoroszytach, wcale nie jest tak dużo. Podobnie, nie każdy zajmuje się przecież profesjonalnie redakcją tekstu, a i do tego istnieją dalece potężniejsze narzędzia (LaTeX!). Czemu więc niemal każdy ma w swoim domu pakiet biurowy?</p>

<h4>Microsoft Notatnik i Microsoft Generator Cenników</h4>

<p>Tak, z grubsza, możnaby przemianować dwa flagowe produkty biurowe potentata z Redmond.</p>

<p>Zastanawiałem się do niedawna, kiedy ostatnio widziałem plik <code>.doc</code>, który powinien być <q>docem</q> i plik <code>.xls</code>, który faktycznie jest arkuszem kalkulacyjnym. Ba, to samo pytanie zadałem paru znajomym, w tym uczestnikom wczorajszego Grilla <abbr title="Information Technology">IT</abbr>. Okazało się, że od lat pakiety biurowe służą do wszystkiego, prócz swej pierwotnej funkcji. Nie wspomnę o rozsyłaniu obrazków w prezentacjach PowerPointa, dość powiedzieć, że kiedy zasugerowałem, że większość z nas nie potrzebuje Worda, odezwał się pół-żartem głos, że <q>w czymś trzeba drukować te kartki na drzwi.</q></p>

<p>Excel stał się sztandarowym narzędziem do trzymania wszystkiego, co choćby trochę wygląda jak tabelka. Nie jest ważne, czy dane lepiej pasowałyby do bazy danych, wydaje mi się wręcz, że tylko kwestią czasu jest, zanim ktoś zacznie projektować w nim meble. Jeśli coś można opisać na siatce, to sporej części społeczeństwa zapala się w głowie lampka z napisem <q>Excel.</q> Nie jest to dziwne, jeśli wyobrazić sobie, że oprócz lampek z napisami <q>jeść</q> i <q>siku</q> jest tam tylko jedna konkurencyjna pozycja — <q>Word.</q></p>

<p>Word z kolei to ulubiona zabawka wszystkich, którzy nie lubią domyślnej czcionki o stałej szerokości w notatniku. Jeśli trzeba wysłać coś klientowi, jeśli trzeba coś wydrukować i nie jest to cennik (który wcześniej złożyliśmy w pocie czoła w Excelu), to Word czeka w gotowości. Nawet jeśli są to dwa zdania i zamierzamy je wysłać emailem. Szczególnie, jeśli jest to obrazek, który zamierzamy wysłać emailem. Po co psuć niespodziankę naszemu adresatowi, kiedy swój logotyp można spokojnie zagnieździć w dokumencie Worda, najlepiej, jeśli sprowadzi się go przy okazji do formatu znaczka pocztowego.</p>

<h4>Mam już śrubki, idę po młotek</h4>

<p>Jest takie powiedzenie, że jeśli ktoś dostanie do ręki młotek, to wszystko zaczyna wyglądać jak gwoździe. W przypadku pakietów biurowych sprawdza się nawet w dwustu procentach. Okazuje się bowiem, że nawet jeśli ktoś da nam kiedyś śrubokręt, to i tak będziemy nim śrubki… wbijać.</p>

<p>Podstawowym problemem większości edytorów powstałych od czasu świetnego, dosowego procesora Tag, jest fakt, że główny nacisk stawiają na narzędzia prezentacyjne. Jeśli spytasz kogoś, jakie podstawowe funkcje ma Word, to mogę strzelić w ciemno, że pierwszych kilka miejsc zajmą:</p>

<ul>
<li>pogrubienie</li>
<li>kursywa</li>
<li>podkreślenie</li>
<li>zmiana czcionki</li>
</ul>

<p>Jak to się ma do dokumentu i jego treści? Nie ma się wcale, tak jak podobne właściwości próbujemy wyplewić, prowadząc ewangelizację na rzecz semantycznej Sieci. Dokument ma tytuł i sekcje z nagłówkami. Do tego można dorzucić dane tabelaryczne, listy uporządkowane i nieuporządkowane, a wszystko polać lukrem z paru wstawionych obrazków i wykresów. W teorii.</p>

<p>Całkiem liczne grono, do którego wlicza się choćby mój ojciec, nie potrafi napisać dwóch akapitów tekstu. Po napisaniu pierwszego, czują się moralnie zobligowani do jego <q>sformatowania.</q> Przy czym, formatowanie w tym przypadku oznacza wybranie mu jednej z kilkudziesięciu czcionek, <q>doenterowanie</q> odstępów, a często i precyzyjne <q>wyspacjowanie</q> wcięcia w pierwszym wierszu. I tak po każdym akapicie. Niektórzy posiedli nawet arkana wiedzy z dziedziny środkowania tekstu za pomocą białych znaków, a prawdziwi twardziele potrafią w ten sposób tworzyć dwie, albo i trzy, kolumny.</p>

<h4>Dlaczego?</h4>

<p>Bo programy na to pozwalają. Zapewniam, że gdyby Auto<abbr title="Computer Aided Design">CAD</abbr> pozwalał na bogatsze formatowanie notatek tekstowych, to i ten format znalazłby swoje miejsce pośród plejady biurowych ulubieńców.</p>

<p>Jeśli dasz ludziom przedmiot, którym potencjalnie da się nabić komuś guza, to ktoś to — prędzej, czy później — zrobi. <q>Odkrywców</q> software'owych możliwości ci u nas na pęczki.</p>

<h4>A teraz cierpimy</h4>

<p>Problem polega głównie na tym, że to, co kiedyś wydawało się świetnym pomysłem, odbija się echem pokuty teraz. Oczywiście, Word pozwala na semantyczne składanie dokumentu, pozwala określić, co jest nagłówkiem, a co treścią. Co więcej, po przypisaniu odpowiedniego szablonu, na podstawie takich informacji, sam odpowiednio ostyluje elementy. Niektórych to zdziwi, ale pod koniec dokumentu będzie też pamiętał, <q>jak się nazywała ta cholerna czcionka, którą wybraliśmy w pierwszym akapicie.</q> Przez lata funkcje te były skrzętnie poukrywane i do dziś wydają się tylko dodatkiem. Niestety, niektórzy już umieją po swojemu.</p>

<p>Dlatego teraz wprowadzenie opisu produktu do sklepu internetowego nie może się obyć bez kolorowania wyrazów, podkreślania co błyskotliwiej sformułowanych zalet i pogrubiania wszystkiego, co się nawinie. Dlatego też <abbr>WYSIWYG</abbr> lubię parafrazować jako <q>masz, na co zasłużyłeś.</q> To może się wydawać głupie, może w żaden sposób nie współgrać z identyfikacją wizualną firmy, może psuć szablon serwisu, ale klienci się tego domagają. Kilku &mdash; po usłyszeniu, że u nas nie da się pokolorować czcionek &mdash; było skłonnych dopłacić.</p>

<h4>A gdzie się podział klient poczty?</h4>

<p>Na początku wspomniałem, że drugą najczęściej używaną aplikacją są klienty poczty. Tu przecież przez lata panował czysty tekst. Przecież do bogatych wiadomości stosowany jest język semantycznych w teorii znaczników <abbr>HTML</abbr>, przecież… Tak, one od lat naśladują Worda.</p>
