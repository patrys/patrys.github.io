---
layout: post
status: publish
published: true
title: Intencją tej notki jest zapobieganie głupocie
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 775
wordpress_url: http://room-303.com/blog/?p=775
date: 2010-01-27 22:42:55.000000000 +01:00
categories:
- varia
tags: []
comments:
- id: 24811
  author: Fuzzy
  author_url: ''
  date: '2010-01-30 06:08:44 +0100'
  date_gmt: '2010-01-30 05:08:44 +0100'
  content: "Porównania raczej chybione, no chyba, że znowu nie jestem na czasie. Ostatni
    projekt o jakim słyszałem zakładał, że strony wpisywane będą do rejestru tylko
    na podstawie orzeczenia sądu. To tak jakby... no nie wiem, zamykać przestępców
    w więzieniach :).\r\n\r\nInna sprawa, że takie blokowanie jest:\r\n- potencjalnie
    kosztowne dla operatorów internetu\r\n- kompletnie nieskuteczne dla każdego kto
    opanuje sztukę wstukania z klawiatury literek \"proxy\"\r\n- formą cenzury, której
    z założenia nie lubię\r\n- stoi w sprzeczności z ideą GLOBALNEJ sieci (w innych
    krajach nie blokują)\r\n\r\nNo i w ogóle nie rozumiem tego zakazu hazardu w necie.
    Jakby chcieli się go pozbyć, to trzeba by w pierwszej kolejności pozamykać domy
    maklerskie :)."
- id: 24812
  author: Patrys
  author_url: http://room-303.com/blog/
  date: '2010-01-30 11:44:00 +0100'
  date_gmt: '2010-01-30 10:44:00 +0100'
  content: "Fuzzy:\r\n\r\nPolecam lekturę 1984, gdzie właśnie niezwykle troskliwe
    opiekuńcze państwo \"dla dobra obywateli\" zaczęło usuwać z życia codziennego
    potencjalne zagrożenia. Na przykład negatywne słowa z języka :)\r\n\r\n1) Taki
    rejestr to wspaniałe narzędzie do nadużyć w postaci nadopiekuńczego blokowania.
    Zwłaszcza, że główny zainteresowany jest powiadamiany o decyzji dopiero po fakcie
    wpisania do rejestru.\r\n\r\n2) Ze względów technicznych takie blokowanie zawsze
    będzie krzywdzące dla którejś ze stron. Zwłaszcza, jeśli okaże się, że wybranym
    mechanizmem będzie filtrowanie po adresach IP.\r\n\r\nCo zaś się tyczy sądów -
    jeśli ktoś prowadzi faktycznie \"stronę z dziecięcą pornografią\", jak to napisał
    Tusk, to należy go wsadzić do więzienia, a nie wpisać do rejestru."
- id: 24813
  author: Fuzzy
  author_url: ''
  date: '2010-01-30 14:35:13 +0100'
  date_gmt: '2010-01-30 13:35:13 +0100'
  content: "Żeby było jasne :) jestem rejestrowi przeciwny z powodów, które wymieniłem
    (i pewnie mogę wymienić dużo więcej). Niemniej jednak sądzę, że twoje porównania
    były ostro przesadzone :). Porównujesz go do \"potencjalnych zagrożeń\", a rejestr
    jest pomyślany (przynajmniej w swojej idei, wykonanie na pewno będzie gorsze i
    to jest realny argument) jako narzędzie do blokowania stron niezgodnych z prawem
    -- brak tu \"potencjalności\". Noże, bejsbole itd. nie są zabronione, tylko pewne
    ich użycie jest. \r\n\r\n&gt;&gt;jeśli ktoś prowadzi faktycznie “stronę z dziecięcą
    pornografią”, jak to napisał Tusk, to należy go wsadzić do więzienia, a nie wpisać
    do rejestru.\r\n\r\nZgadzam się. Ale trzeba przyznać, że rejestr miałby jednak
    \"praktyczne\" zastosowanie w przypadku tego typu stron prowadzonych za granicą.
    Tylko czy to jest sprawa Polski, żeby coś z nimi robić? Moim zdaniem zdecydowanie
    nie i jak już mówiłem egzekwowanie lokalnego prawa w internecie jest (przynajmniej
    dla mnie) dyskusyjne."
- id: 24814
  author: Patrys
  author_url: http://room-303.com/blog/
  date: '2010-01-30 14:43:22 +0100'
  date_gmt: '2010-01-30 13:43:22 +0100'
  content: "Fuzzy:\r\n\r\nPewnie że są ostro przesadzone :)\r\n\r\nZ wypowiedzi premiera
    i innych polityków (również w sprawie planowanego odcinania internautów od sieci)
    wynika, że jeśli ktoś nie jest za ustawą, to jest za piractwem, pedofilią i rzeżączką.
    Cel jest szczytny, więc uświęca środki. Ergo zakazanie sprzedaży ostrych narzędzi
    powinno zdobyć spory poklask, jeśli tylko powiedzieć, że będzie przez to ginąć
    mniej dzieci i małych puszystych kotków ;)"
---
<p>Za <a href="http://prawo.vagla.pl/node/8906">VaGlą</a>:</p>

<blockquote><p>Uważnie śledzę Wasze opinie, komentarze, pytania i wątpliwości. Zdecydowałem, że jeszcze raz przyjrzę się projektowanej ustawie. <em>Intencją mojego rządu jest zapobieganie wykorzystywania Internetu do rozpowszechniania pornografii dziecięcej, oszustw finansowych czy nielegalnych gier hazardowych, a nie ograniczanie wolności w sieci.</em> Spróbujmy to razem pogodzić. W związku z tym zapraszam Was do debaty, która odbędzie się w przyszłym tygodniu.</p></blockquote>

<p><cite><a href="http://www.premier.gov.pl/centrum_prasowe/wydarzenia/id:4042/">List premiera do internautów</a> (wyróżnienie moje)</cite></p>

<p>Pytam się tedy, czy intencją rządu pana Tuska jest mord? Wszak nie zabronił on sprzedaży tasaków, pił, bejsboli, szpikulców do lodu, noży, a nawet widelców. To nie do pomyślenia, zupełnie jak gdybyśmy chcieli ułatwiać mordercom życie.</p>

<p>Zapytuję, czy intencją rządu pana Tuska jest może gwałt? Parki nie wykarczowane, brak nakazu palenia światła przez całą dobę, w aptekach nadal sprzedają prezerwatywy, a w pobliskim sklepie widziałem spodnie z rozporkiem na suwak. To wszystko przecież okoliczności mogące się przyczynić.</p>

<p>Rozdarty wobec tych obserwacji, wątpię ostatecznie, czy rząd pana Tuska planuje przeciwdziałać włamaniom. Łomy nadal bez zezwolenia, dorabianie kluczy dostępne dla ludu, a w Tesco sprzedają druciane wieszaki. Mało tego, dożyliśmy czasów, w których do kamienicy można wejść bez uprzedniej rewizji osobistej.</p>

<p>Ludzie, czy wyście na łeb upadli?</p>
