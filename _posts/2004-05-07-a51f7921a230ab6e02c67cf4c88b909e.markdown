---
layout: post
status: publish
published: true
title: Ten się śmieje, ...
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 14
date: 2004-05-07 20:16:02.000000000 +02:00
categories:
- varia
- synprezesa
tags: []
comments:
- id: 29
  author: PeTe
  author_url: ''
  date: '2004-05-08 08:53:19 +0200'
  date_gmt: '2004-05-08 08:53:19 +0200'
  content: fspółczuję serdecznie... takich ludzi powinno się elimiować ze społeczeństwa!
---
Wszyscy w firmie odetchnęli z ulgą po tym, jak SynPrezesa&trade; poinformował nas o swoich odejściu. Jednakże radość ta okazała się przedwczesna, jako że 7. maja roku pańskiego 2004 o godzinie 19:45 zagrzmiał złowieszczy ton dzwonka mojego telefonu komórkowego. To dzwonił mój BezpośredniPrzełożony&trade;, aby z wyrazami bólu i niekrytych kondolencji przekazać mi wiedzę tajemną. Otóż SamPrezes&trade; podjął był nową decyzję. Oddelegował mnie wraz z SynemPrezesa&trade; na dwa tygodnie do pracy nad dużym projektem systemu sprzedaży i obsługi firmy opartego na PHP/MySQL. I runęły niebiosa na moje spracowane skronie, i objawiła mi się wizja niewyspania. A deadline projektu owego był ni dłuższy ni krótszy niż dni czternaście.<br />
<br />
BezpośredniPrzełożony&trade; powiedział mi nadto, że oddelegowano mnie zamiast MojegoWspółpracownika&trade;, bo SynPrezesa&trade; zaprotestował i powiedział, że z nim nie układa mu się współpraca. Wydaje mi się, że kolega za bardzo mu przeszkadzał swoimi pytaniami o szczegóły, podczas gdy SynPrezesa&trade; dbał o Public Relations naszej firmy na jednym z wielu kanałów IRC. Po chwili zadzwonił też rzeczony SynPrezesa&trade;, jednak w jego wersji, to SamPrezes&trade; zadecydował o takim, a nie innym przydziale obowiązków.<br />
<br />
Najbardziej rozbawiła mnie jednak sprawa, w jakiej do mnie zadzwonił:<br />
- To ja sobie wezmę sudo na serwerze www, dobra?<br />
- A po co ci sudo?<br />
- No, żebym mógł czytać pliki ze skryptami...<br />
<br />
Morał: jak wiadomo, skrypty PHP da się pisać tylko z konta roota. Ciekawe tylko, po co ja ten plan zadań z godzinową dokładnością pisałem? :)
