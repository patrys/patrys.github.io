---
layout: post
status: publish
published: true
title: Social software... development?
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 271
alias: /blog/2006/07/03/social-software-development/
date: 2006-07-03 20:13:39.000000000 +02:00
categories:
- varia
- software
tags: []
comments:
- id: 4071
  author: Marca
  author_url: ''
  date: '2006-07-03 20:41:54 +0200'
  date_gmt: '2006-07-03 19:41:54 +0200'
  content: "Pomysł niezły, jeśli mający tworzyć IT community będą mieli podobne podejście
    do spraw przyziemnych ;)\r\n Jedno tylko sprostowanie \"wg grafiku ty sprzątasz,
    ja idę spać.\" \r\nZ doświadczenia wiem, że komentarz \"sama sobie sprzątaj, ja
    idę spać\" \r\nprowadzi w krótkim czasie do konfliktu."
- id: 4072
  author: Wojciech Bednarski
  author_url: http://wojciechbednarski.com
  date: '2006-07-04 01:03:18 +0200'
  date_gmt: '2006-07-04 00:03:18 +0200'
  content: No fajnie, ale coś proponujesz, jakieś konkrety czy tylko piszesz tak o
    ? :D
- id: 4073
  author: losamorales
  author_url: http://losamorales.com/
  date: '2006-07-04 08:21:00 +0200'
  date_gmt: '2006-07-04 07:21:00 +0200'
  content: podzielam Twoją wizje. robienie czegos w takiej anarchistycznej strukturze
    przyjacielsko/kolezenskiej to chyba najbardziej rock'n'rollowy sposob na biznes/zajecie.
    chcialbym kiedys w czyms takim uczestniczyc.
- id: 4081
  author: jarv
  author_url: http://monochrome.pl/blog/
  date: '2006-07-04 20:21:36 +0200'
  date_gmt: '2006-07-04 19:21:36 +0200'
  content: "te zią. czy by dalbys mi by znac jakbys planowal next hackfest ?\r\n\r\na
    po ludzku - sie pisze na cos takiego, wiec jakbyscie montowali kolejna taka akcje,
    to daj znac... wezme malej notebooczysko i pografikuje wam do jakiegos projektu.\r\n\r\nbtw
    - odkopuje po sieci te drafty do SMN.... i cos znalezc nie moge..."
- id: 4094
  author: Librarian
  author_url: ''
  date: '2006-07-06 12:41:03 +0200'
  date_gmt: '2006-07-06 11:41:03 +0200'
  content: "Hmmm, ciekawi mnie bardzo, dlaczego taki wpis Patrysa - maksymalnie ludzki,
    koleżeński, itp. nie jest w stanie wzbudzić większej dyskusji niż kwestie typu
    'rounded corners'...(?)\r\nCzy to pozorna oczywistośc poruszonego problemu, czy
    może jakaś specyficzna dla informatyków/programistów forma alienacji? Dziwne.\r\nPomysł
    na 'socjalny rozwój oprogramowania' wydaje mi się czymś absolutnie oczywistym.
    Może to pogoń za byciem jedynym wynalzacą sprawia, ze wolimy tłuc kod samemu?
    Może chcemy być - przynajmniej w momencie tworzenia - niczym starzy bluesowi gitarzyści,
    odwracający sie od widowni tylko po to, żeby ukryć przed wzrokiem ciekawskich
    sekwencje oplacowania zagrywek. Potem w socjalnym duchu (zaduchu?) blogosfery
    możemy stworzyć własne małe how-to, dla niepoznaki okarszone linkami prowadzącymi
    do tych, którzy zajmowali się tym wcześniej, ale teraz właśnie MY robimy jedyne
    w swoim rodzaju resume. \r\nSzkoda, że sami..."
- id: 4164
  author: sasza
  author_url: ''
  date: '2006-07-11 09:43:49 +0200'
  date_gmt: '2006-07-11 08:43:49 +0200'
  content: Heh - takie community  to fajna sprawa i też bym się na takie coś pisał
    - zwłaszcza że wzięcie udziału w jakimś fajnym projekcie jest o niebo bardziej
    rozwijające niż ślęczenie po nocy z książkami..
- id: 4195
  author: Enleth
  author_url: http://jaskiniabehemota.net
  date: '2006-07-12 23:14:37 +0200'
  date_gmt: '2006-07-12 22:14:37 +0200'
  content: Cakiem ciekawy pomysl. I mysle, ze by sie sprawdzil niezle. Niedawno mialem
    takie 2,5 dnia, z dwoma znajomymi, czyli trzech informatykow, dwa komputery i
    pusty dom z pusta lodowka. Czas zszedl na kodowaniu, graniu w Quake I po sieci
    (wygralem jednym fragiem, ha!), poprawianiu PLD na komputerze jednego znajomego
    i robieniu mniej lub bardziej udanych posilkow. Fenomenalny byl moment, gdy jednemu
    z nas spadla na ziemie obierana wlasnie cebula. Kuchnia, syf po obieraniu ziemniakow,
    cebula pod stolem, trzech informatykow siedzi, zgieci w pol ze smiechu, bez slowa.
    Zaden z nas nie wie, czemu - po prostu zaczelismy sie histerycznie smiac...
- id: 4292
  author: jpc
  author_url: http://jpc.jogger.pl
  date: '2006-07-22 00:54:11 +0200'
  date_gmt: '2006-07-21 23:54:11 +0200'
  content: Generalnie jest problem z komunami — na dłuższą metę się nie sprawdzają...
    Na mecie krótkiej idea jest jak najbardziej fajna. ;-)
---
<p>Głośno jest od dłuższego czasu (a dokładniej, odkąd O'Reilly zorganizował sławną <a href="http://www.web2con.com/web2con/">konferencję <q>Web 2.0</q></a>) o social software, czy — jak kto woli — oprogramowaniu zorientowanym na kształtowanie i rozwijanie społeczności. Jak to działa, każdy widzi, nowość żadna, bo i bez konferencji istniały takie miejsca w Sieci. Choćby niesławne <a href="http://myspace.com/">MySpace.com</a>.</p>

<p>Co by się jednak stało, gdyby zupełnie odwrócić model i z <q>rozwoju socjalnego oprogramowania</q> zrobić <q>socjalny rozwój</q> tegoż? Nie chodzi mi o wzorce Open Source ani o Free Software Foundation. Raczej o całkiem realne <q>community,</q> czyli o komunę mieszkaniową. Skąd tak dziwne pomysły?</p>

<p><a href="http://sitnick.blogspot.com/">sit0</a> mieszka akurat w jednym z takich mieszkań — piątka ludzi, którzy nie są ze sobą w żaden sposób spokrewnieni tworzy coś na kształt rodziny, jednak budowanej na zasadzie równości (<q>twoje parówki równe są mojemu serowi, który zjadłeś wczoraj bez pytania</q>) i bez wyraźnej hierarchii (<q>sama sobie sprzątaj, ja idę spać</q>). Mogłoby się wydawać, że w takim środowisku nie da się niczego zorganizować i aż prosi się o chaos i nadciągającą powszechną zagładę, jednak działa to nad wyraz dobrze. Ba, powiedziałbym, że spędzanie tam czasu sprawia mi niekłamaną radość (głównie ze względu na śliczną polonistkę, której trafiło się być moją imienniczką, hehe), pomimo faktu, że spać muszę w kuchni.</p>

<p>Czy dałoby się więc zbudować podobną komunę, jednak tworzoną w większości przez informatyków? Nie mówimy tu o stereotypach, więc wizję śmierci z głodu lub z braku ubrań możemy śmiało odrzucić. Sprawdziliśmy też wielokrotnie z <a href="http://enbewu.net/blog/">nbw</a> (z którym staramy się zbudować coś podobnego w naszym skromnym, dwuosobowym mieszkaniu o powierzchni 72 metrów kwadratowych) i z <a href="http://sitnick.blogspot.com/">sit0</a>, że rozwój aplikacji w pojedynkę daje znacznie mniej motywacji i radości niż praca w dwie lub więcej osób.</p>

<p>Marzy mi się domowy hackfest. Radość tworzenia, jak za dawnych czasów, kiedy to w szkole podstawowej stawialiśmy pierwsze kroki w kierunku budowania bardziej ambitnych gier komputerowych. Inna sprawa jest taka, że wspólne programowanie prowadzi do wielu skutków ubocznych, na przykład do marnowania czasu na <a href="http://sit0.icenter.pl/slogany/">głupoty, które w momencie pisania rozbawiają nas do łez</a>.</p>

Technorati Tags: <a href="http://technorati.com/tag/community" rel="tag">community</a>, <a href="http://technorati.com/tag/software" rel="tag">software</a>, <a href="http://technorati.com/tag/development" rel="tag">development</a>, <a href="http://technorati.com/tag/model" rel="tag">model</a>, <a href="http://technorati.com/tag/social" rel="tag">social</a>
