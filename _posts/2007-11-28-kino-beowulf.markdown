---
layout: post
status: publish
published: true
title: 'Kino: Beowulf'
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 418
wordpress_url: http://room-303.com/blog/2007/11/28/kino-beowulf/
date: 2007-11-28 13:03:19.000000000 +01:00
categories:
- varia
tags: []
comments:
- id: 10818
  author: mavX
  author_url: http://blog.effigy.pl
  date: '2007-11-28 13:10:57 +0100'
  date_gmt: '2007-11-28 12:10:57 +0100'
  content: "Będę się upierał. To jedne z lepszych modeli jakie widziałem. Efekt psuje
    jednak \"drewniana\" animacja. Beowulf robiący zamach toporem (scena w sypialni,
    kiedy ubiera się do bitwy ze smokiem) z gracją Rasiaka w polu karnym - uooo bosh...\r\n\r\nMimo
    wszystko - modele piękne (jak na Shangri-La Studio przystało) i naprawd\x05ę świetne
    tekstury. A co do zarostów - no, musieli wlepić owłosienie wszystkiemu co się
    ruszało bo przecie sprzedają jeden z droższych pluginów do \"owłasiania\" właśnie
    :P\r\n\r\nZ resztą sam zerknij:\r\nhttp://features.cgsociety.org/story_custom.php?story_id=4336"
- id: 10820
  author: wojtosz
  author_url: http://www.blaszkowski.com
  date: '2007-11-28 13:24:48 +0100'
  date_gmt: '2007-11-28 12:24:48 +0100'
  content: "Widziałem trailer kilka tygodni temu - zapowiadało się ciekawie. Po Twojej
    recenzji wiem już, że film obejżę na lapie. \r\nDzięki za zaoszczędzoną kasę !
    :)"
- id: 10821
  author: jarv
  author_url: http://monochrome.pl
  date: '2007-11-28 13:50:05 +0100'
  date_gmt: '2007-11-28 12:50:05 +0100'
  content: ja tam uwazam, ze Patrys jak zwykle podszedl do filmu z pewna doza pesymizmu.
    Sam film jest calkiem niezly - technika, w ktorej wykonano -  zgodze sie, ze film
    moglby rownie dobrze byc zrobiony jakas tradycyjna technika, CG nie bylo tu konieczne.
    Zgadzam sie z Mav'em, ze modele byly calkiem ok, animacja lezala i kwiczala (twoj
    tekst na temat koni jest bardzo adekwatny), ale ogolnie - film jednak warto obejrzec.
    I co do ogladania go na lapku - jednak w tym konkretnym przypadku - polacalbym
    obejrzec go w kinie - dla efektu. ale ja zachwycam sie kazda szmira, wiec mniejsza
    o to ;]
- id: 10823
  author: maciek
  author_url: ''
  date: '2007-11-28 17:29:08 +0100'
  date_gmt: '2007-11-28 16:29:08 +0100'
  content: Ja inaczej - zobaczylem trailer i stwierdzilem, ze ten film, to shit. Czytajac
    post Patrysa, ciesze sie, ze nie wydalem ani zlotowki, zeby utwierdzic sie w powyzszej
    ocenie :]
- id: 10825
  author: siwa
  author_url: http://siwa.jogger.pl
  date: '2007-11-29 09:49:52 +0100'
  date_gmt: '2007-11-29 08:49:52 +0100'
  content: "A widzieliście 3D czy 2D?\r\nBo ja bym poszła na 3D.\r\n\r\nStraszna rzeźnia
    jest? Bo dbam o psychikę małoletnich i nie wiem czy mozna ich zabrać. Na gołe
    czterdziestki nie reagują ;)"
- id: 10826
  author: klausa
  author_url: http://jasiu.klausa.com/wordpress/
  date: '2007-11-29 12:34:03 +0100'
  date_gmt: '2007-11-29 11:34:03 +0100'
  content: Łał. Jak zobaczyłem te fotki to myślałem że to z gry Beowulf na x360/ps3.
    Tym bardziej, że te fotki mają taki jakiś śmieszny filtr, co je strasznie do gry
    na konsole upodabnia.
- id: 10828
  author: jpc
  author_url: http://jpc.jogger.pl
  date: '2007-11-30 11:03:15 +0100'
  date_gmt: '2007-11-30 10:03:15 +0100'
  content: "Na film mozna isc, zeby zobaczyć o co chodzi w tym całym 3D. Fabuła jest
    interesująca (wydaje mi się, że to częsciowo przynajmniej zasługa Gaimana), a
    film ma całkiem ciekawy klimat.\r\n\r\nJakość 3D jest gorsza niż na filmikach
    Blizzarda z przed 5 lat. Kilka postaci jest nieźle dopracowanych (Beowulf, wiedźma
    Angelina i król), ale reszta jest kiepska.\r\n\r\nCo do rzeźni, to jest momentami
    niesmacznie, ale do Quentina jeszcze daleko. ;]\r\n\r\nOczywiście moim zdaniem
    lepiej zobaczyć Gwiezdny pył (Stardust). ;-)"
- id: 11779
  author: Lukas
  author_url: http://lukas.openid.pl/
  date: '2007-12-12 10:48:13 +0100'
  date_gmt: '2007-12-12 09:48:13 +0100'
  content: "A gdzie oglądałeś ten film?\r\nPolecam IMAXa... robi wrażenie"
- id: 16612
  author: joko
  author_url: ''
  date: '2008-02-04 23:38:34 +0100'
  date_gmt: '2008-02-04 22:38:34 +0100'
  content: Co wy mówicie! Dla mnie to jeden z moich ulubionych filmów po 300 i sin
    city Franka Millera. Fakt jest pare niedopracowanych scen takich jak cień rozrywanego
    przez Grendela gościa czy ruchy koni ale dla mnie ten film to majstersztyk.Byłem
    na nim dwa razy w kinie i wogóle nie żałuje wydanej kasy a ten co mówi że final
    fantsy ma lepsze animacje to powinien kupić sobie okulary zamiast biletu do kina
    na który tak strasznie żałuje kasy:( żałosne
---
<p>Jeśli musicie iśc na ten film, to weźcie dużo dobrego piwa i najlepiej coś do palenia. Nie wątpię, że pół sali poszło tam tylko i wyłącznie ślinić się na widok renderingów gołej czterdziestolatki, ale niektórzy mieli nadzieję zobaczyć film na poziomie.</p>

<p>Cóż, ciekawa muzyka. Właściwie tutaj kończą się zalety nieszczęsnej ofiary ery <abbr title="Computer Graphics">CG</abbr>. Maverick twierdzi też, że modele ładne, ja dalej upieram się przy zdaniu, że bliżej im do Shreka z gumowymi łokciami i plastelinową posturą, niż do żywych ludzi. Final Fantasy wypadł o niebo lepiej.</p>

<p>Animacja jest strasznie nierówna. Mamy ładne ujęcia z dynamiczną kamerą, a za chwilę widzimy oddział konnych, który gorzej wypadłby tylko, gdyby konie przez megafon krzyczały <q>patataj,</q> a jeźdźcy rytmicznie uderzali o siebie łupinami kokosów. Panowie, toż w <q>World of Warcraft</q> są naturalniejsze sekwencje jazdy na przeróżnej menażerii.</p>

<p>Mimiki w zasadzie brak, poza dwoma-trzema postaciami. Taniej było wszystkim przykleić tonę zarostu. Oszczędzili tylko brodę królowej, czemu zawdzięcza swój subtelny urok Arnolda Schwarzeneggera połączony z urodą Piasta Kołodzieja (z dokładnością do płci i fryzury).</p>

<p>Stroje z epoki? Z jednej strony dobrze, że autorzy nie ubrali królowej w stringi i top, co ostatnio zdarza się nawet w reklamach proszków do prania, z drugiej strony mało nie umarłem na widok czarownicy w szpilkach. Litości.</p>

<p>Z pewnością widziałem w życiu gorsze filmy, ten przynajmniej trzymał się fabularnie blisko pierwowzoru, ale mam nieodparte wrażenie, że konsole Xbox 360 i PlayStation 3 mogłyby go renderować w czasie rzeczywistym przy znacznie lepszym odwzorowaniu tak modeli i tekstur, jak samych animacji. Najlepszym dowodem na to jest choćby Heavenly Sword, którego zakup serdecznie polecam.</p>
