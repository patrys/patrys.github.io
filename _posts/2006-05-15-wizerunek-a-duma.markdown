---
layout: post
status: publish
published: true
title: Wizerunek a duma
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 251
alias: /blog/2006/05/15/wizerunek-a-duma/
date: 2006-05-15 20:50:18.000000000 +02:00
categories:
- web
tags: []
comments:
- id: 3678
  author: warp.
  author_url: http://www.tne.pl/
  date: '2006-05-15 21:59:47 +0200'
  date_gmt: '2006-05-15 20:59:47 +0200'
  content: "no tak, do tej pory też byłem zadowolony z usług Dreamhost, potwierdzam
    to co mówisz, nie ściemniają. ale z drugiej strony trochę za dużo padów mieli
    w ostatnim czasie\r\n\r\nno więc mimo zalet Dreamhosta, przenoszę się do Progreso
    :) z powodu tego, że ma wszystko to co Dreamhost, a przy tym nie jest taką fabryką,
    gadasz z żywymi ludźmi i działa to jakoś szybciej"
- id: 3679
  author: Łukasz 'Maruder' Więcek
  author_url: http://wiecek.biz
  date: '2006-05-15 22:20:07 +0200'
  date_gmt: '2006-05-15 21:20:07 +0200'
  content: Zgadzam sie z toba - taka forma kontaktu z klientem, i informowanie go
    o roznego rodzaju problemach, daje klientowi swego rodzaju bezpieczenstwo i zaufanie
    do danego uslugodawcy. a dlaczego u nas tak nie jest? chyba rzeczywiscie chdzi
    o dume... ;/
- id: 3680
  author: mrman
  author_url: http://private.hell.to
  date: '2006-05-15 23:32:35 +0200'
  date_gmt: '2006-05-15 22:32:35 +0200'
  content: "Oczywiście masz racje... tylko że to kwestia dojrzałości rynku hostingowego
    i odpowiedniej konkurencji w Polsce.\r\nNiestety, takze zrozumienia i zmiany mentalnosci
    klientow - dla Ciebie jako osoby technicznej zrozumiale jest ze nie dziala - bo
    czasem po prostu ma do tego prawo - ale wytlumacz to klientowi ktory \"traci miliony
    przez 5 minut awarii\" :)"
- id: 3681
  author: kwdowicz
  author_url: http://wdowicz.com
  date: '2006-05-16 00:00:45 +0200'
  date_gmt: '2006-05-15 23:00:45 +0200'
  content: Dreamhost ma naprawdę super ofertę, korzystam z niego edukacyjnie. Strony
    moich klientów są na innych serwerach. Dodatkowo te zalety o których piszesz.
- id: 3682
  author: kwdowicz
  author_url: http://wdowicz.com
  date: '2006-05-16 00:03:10 +0200'
  date_gmt: '2006-05-15 23:03:10 +0200'
  content: Acha a aprpos Progreso to mają rubyego, konto shelowe, bazy danych poza
    zasiegiem localhost i te wszytskie super bajery dreamhosta ?
- id: 3683
  author: mlen
  author_url: ''
  date: '2006-05-16 03:50:55 +0200'
  date_gmt: '2006-05-16 02:50:55 +0200'
  content: "A propos Progreso, notka akurat dla nich.\r\n\r\nPamietam jak zmieniali
    PHP na nowszą wersję, poszło nie tak i problemy były, przez 5-7 dni (może nikt
    nie zauważy? ;), czeski film, nikt nic nie wiedział, Adam tylko ściemniał, później
    przyznał że zmieniali PHP i się wysypało na produkcji (bo na teście rychło działało)."
- id: 3684
  author: Bellois
  author_url: http://jabba.pl/bellois
  date: '2006-05-16 07:16:42 +0200'
  date_gmt: '2006-05-16 06:16:42 +0200'
  content: A prawdy o których mówisz dotyczą nie tylko firm hostingowych, ale też
    na przykład dostarczycieli internetu. Znam to z autopsji - ostatnio to ja musiałem
    dzwonić i tłumaczyć firmie, że jeden  ich dns-ów nie działa...
- id: 3685
  author: burp
  author_url: ''
  date: '2006-05-16 09:56:55 +0200'
  date_gmt: '2006-05-16 08:56:55 +0200'
  content: kolejna ulotka reklamowa ;/
- id: 3686
  author: nbw
  author_url: http://enbewu.net/blog/
  date: '2006-05-16 10:03:41 +0200'
  date_gmt: '2006-05-16 09:03:41 +0200'
  content: Jeśli chodzi o pady w Dreamhost to jest tak, że często mamy informację,
    że coś padło i serwis został przeniesiony na inny serwer. Pojawia się myśl "WTF?"
    bo przecież serwis cały czas działał.
- id: 3688
  author: medyk
  author_url: http://www.medikoo.com
  date: '2006-05-16 12:55:31 +0200'
  date_gmt: '2006-05-16 11:55:31 +0200'
  content: "Dreamhost mnie kiedyś przyciągnął możliwościami konfiguracji jakie daje
    na dzielonym hostingu, było to dla mnie bardzo zaskakujące i pozytywne.\r\nNie
    mniej kiedy zacząłem interesować się bardziej, trafiłem na wiele nie zadowolonych
    głosów, które odsłoniły przede mną zniechęcającą politykę tej firmy. Podają magiczne
    limity (w zasadzie ich brak) na transfer (1TB!), miejsce na dysku itd.. oczywiście
    to czysty marketing nie mający przełożenia na rzeczywistość - w małym druczku
    masz podane limity na maksymalne obciążenia procesora, które mocno sprowadzają
    na ziemie te bajkowe liczby odnośnie pozostałych limitów. Nie jesteś w stanie
    się do nich zbliżyć, prędzej Cię poinformują, że za dużo CPU zżerasz i zaproszą
    na dedykowany. Bardzo nie lubię takich praktyk.\r\nJeszcze naczytałem się o licznych
    padach, niestabilności, co w sumie nie powinno dziwić, przy dzielonym hostingu
    cieszącym się tak dużym zainteresowaniem. Ich oferta jest jak magnez dla różnych
    organizacji, przedsięwzieć, które generują bardzo duży ruch a z drugiej strony
    nie mają możliwości by utrzymywać serwer dedykowany .. i weź teraz bądź na jednym
    serwerze z takim molochem, zanim go dreamhost grzecznie nie poinformuje, że mimo
    iż zżera jedynie 250GB transferu to mocno przekrączył limit CPU i musi się wynieść,
    Ty stracisz trochę uptime'u i tak w koło wojtek.\r\nOstatecznie mam VPS'a w innej
    firmie i jestem mega zadowolony, polecam wszystkim ceniacym sobie stabilność i
    w zasadzie nie ograniczone możliwości konfiguracji."
- id: 3690
  author: Patrys
  author_url: http://room-303.com/
  date: '2006-05-16 14:47:07 +0200'
  date_gmt: '2006-05-16 13:47:07 +0200'
  content: "medyk:\r\n\r\nI mającym w zasadzie nieograniczone możliwości finansowe.
    Ogólnie to ja polecam własny serwer na własnym łączu wprost z magistrali 100 Mbit."
- id: 3691
  author: Patrys
  author_url: http://room-303.com/
  date: '2006-05-16 14:50:38 +0200'
  date_gmt: '2006-05-16 13:50:38 +0200'
  content: "burp:\r\n\r\nJaka znowu ulotka reklamowa? Gdzie tu widzisz jakąś reklamę?
    To wpis o podejściu do klientów i adresowany do tych, którzy owych klientów mają."
- id: 3692
  author: medyk
  author_url: http://www.medikoo.com
  date: '2006-05-16 22:47:29 +0200'
  date_gmt: '2006-05-16 21:47:29 +0200'
  content: hmm.. Myślę, że aby wyjmować z portfela 45$ (135PLN) miesięcznie nie trzeba
    mieć nie ograniczonych możliwości finansowych.. przecież to mniej więcej tyle
    co rachunek za internet. A są nawet tańsze VPS'y tyle, że już bez obsługi i dodatków
    typu WHM i cPanel..
---
<p>Ilekroć czytam <a href="http://37signals.com/svn/">Signal vs. Noise</a> i informacje od <a href="http://dreamhost.com/">DreamHost.com</a>, nie mogę się nadziwić, że są w stanie otwarcie powiedzieć, że coś nie działa. W Polsce nie udało mi się jeszcze tego doświadczyć. Mówię oczywiście o relacji odbiorca &mdash; dostawca usług.</p>

<p>Duma polskich firm, związanych z branżą internetową, wydaje się być na tyle duża, że nie pozwala choćby pomyśleć o tym, że coś poszło nie tak, jak było planowane. Mam kontakt z masą firm świadczących choćby usługi hostingowe. Ilekroć pytałem o to, dlaczego nie poinformować klientów o ewentualnych trudnościach, tyle razy spotykałem się z odpowiedziami z rodzaju <q>może nie zauważą,</q> niektórzy zaś otwarcie mówili, że to byłoby jawne przyznanie się do porażki. Czy to źle?</p>

<p>Z punktu widzenia klienta, cieszę się, kiedy wszystko działa. Kiedy jednak przestaje działać, to chciałbym wiedzieć czemu. Jasne, że czasem tego nie zauważę, pewnie nikt nie ogląda własnej strony co 10 minut, nikt też nie czyta poczty przez całą dobę. Jeśli jednak widzę, że coś się sypie, to dlaczego wszyscy udają, że wszystko jest w najlepszym porządku? Nie dam sobie wmówić, że problem jest po mojej stronie, bo to w miarę łatwo zdiagnozować -- skoro inne serwisy działają, a moja ciocia, poproszona o sprawdzenie, potwierdza awarię serwisu.</p>

<p>Wspomniany we wstępie DreamHost, którego <a href="http://www.room-303.com/blog/2006/01/05/dreamhost-oszalal/">usługi już raz polecałem</a> i z którego jestem bardzo zadowolony, jawnie publikuje takie informacje. Założyli w tym celu osobną stronę, która dodatkowo utrzymywana jest poza ich siecią &mdash; dzięki temu dostępna jest nawet, kiedy na siedzibę firmy spadnie akurat bomba atomowa. Ostatnio przenieśli tam całość publikowanych informacji dla klientów i <a href="http://dreamhoststatus.com/">zbudowali z tego bloga</a>. Kiedy pojawią się trudności, mogę zawsze wejść i zobaczyć, że 10 minut temu miała miejsce awaria rutera trasowego i właśnie ktoś nad tym pracuje. Za kilka minut wszystko wróci do normy.</p>

<p>Wbrew pozorom, jest to informacja, która poprawia moje zaufanie do usługodawcy. Wiem, że traktuje mnie poważnie i że ktoś czuwa nad proponowanymi usługami. Nie muszę się zastanawiać, czy ktoś już zgłosił usterkę i co się tak właściwie stało. Co więcej, swoim klientom mogę powiedzieć, że pojawiły się takie a takie trudności i wygląda to dużo poważniej niż <q>przed chwilą jeszcze działało.</q> Najważniejsze jest jednak to, że <em>taka forma komunikacji oszczędza kłopotu obu stronom</em>. Ja nie muszę dzwonić do providera i dopytywać się o szczegóły, provider nie musi zatrudniać sztabu ludzi do odbierania telefonów od rozwrzeszczanych klientów, a zaoszczędzone pieniądze może zainwestować w jeszcze wyższy poziom usług.</p>

<p>To świetna metoda na redukcję kosztów i nerwów. Zwłaszcza w Polsce, gdzie firmy hostingowe rzadko dysponują liczną kadrą telefonistek na każde zawołanie. Dlaczego więc nie przyjąć takiego samego modelu u nas? Nie wiem, na ile popularny jest on na zachodzie, jestem jednak pewny, że to działa. Pracuję w sieci od lat i nie widziałem jeszcze firmy, która nie miałaby absolutnie żadnych problemów. Wpadki zdarzają się najlepszym i myślę, że każdy jest w stanie to zrozumieć, brak informacji jest jednak bardzo irytujący i o ile może poprawiać dobre samopoczucie dostawców usług, to przez klientów może być postrzegany jako <q>nie uznaliśmy was za dość ważnych, by powiadomić o problemach.</q> A ignorancja nie jest najlepszą metodą na budowanie wizerunku.</p>

Technorati Tags: <a href="http://technorati.com/tag/pr" rel="tag">pr</a>, <a href="http://technorati.com/tag/downtime" rel="tag">downtime</a>, <a href="http://technorati.com/tag/blog" rel="tag">blog</a>, <a href="http://technorati.com/tag/hosting" rel="tag">hosting</a>, <a href="http://technorati.com/tag/problems" rel="tag">problems</a>
