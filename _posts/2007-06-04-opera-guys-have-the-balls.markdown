---
layout: post
status: publish
published: true
title: Opera guys have the balls
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 379
wordpress_url: http://room-303.com/blog/2007/06/04/opera-guys-have-the-balls/
date: 2007-06-04 12:37:40.000000000 +02:00
categories:
- varia
- web
- software
tags: []
comments:
- id: 8024
  author: Paweł Tkaczyk
  author_url: http://paweltkaczyk.midea.pl
  date: '2007-06-04 12:44:02 +0200'
  date_gmt: '2007-06-04 11:44:02 +0200'
  content: Ja miałem następne spotkanie w restauracji, to sobie odbiłem ;) A tłumaczce
    rzeczywiście zamierzam dołożyć i u siebie. Wstyd.
- id: 8025
  author: http-Bager.openid.pl-
  author_url: http://Bager.openid.pl/
  date: '2007-06-04 13:32:40 +0200'
  date_gmt: '2007-06-04 12:32:40 +0200'
  content: Fajne te piłeczki ; ) i ich test ; )))
- id: 8027
  author: qeek
  author_url: http://qeek.net/
  date: '2007-06-04 16:36:47 +0200'
  date_gmt: '2007-06-04 15:36:47 +0200'
  content: Temat postu mnie zupelnie nie interesowal, a i tak kupa rozrywki podczas
    lektury - gratulacje ;-)
- id: 8028
  author: reod
  author_url: http://reod.jogger.pl
  date: '2007-06-04 18:44:55 +0200'
  date_gmt: '2007-06-04 17:44:55 +0200'
  content: "Łoż lol! Fajny przerywnik pomiędzy czytaniem o rabacji chłopów, konspiracyjnej
    działalności inteligencji w czasie zaborów i postanowieniach kongresu wiedeńskiego.\r\n\r\nCzekamy
    na odpowiedź <a href=\"http://www.mozilla.org/\" rel=\"nofollow\">konkurencji</a>;
    pierwszy przeczytam kod źródłowy tego cudeńka!\r\n\r\nBłogosławieni, którzy skończyli
    liceum."
- id: 8029
  author: Zwykły deweloper
  author_url: ''
  date: '2007-06-04 20:12:03 +0200'
  date_gmt: '2007-06-04 19:12:03 +0200'
  content: "Wpis mnie rozwalił. Trzeba będzie to przepchnąć dalej, bo obawiam się,
    że nie dodaliśmy UI do obsługi widgetów...\r\n\r\nAnyway, \"pracownik\" któremu
    się trzęsły ręce cierpiał po prostu na lekką formę wiius odległus: listwa Wii
    leżała na czarnym plastiku i z tej odległości zaczęły dochodzić do głosu jakieś
    odbicia, echa, próbowaliśmy się tego pozbyć przed prezentacją, udało się zminimalizować
    do efektu drżączki.\r\n\r\nPani tłumacz... Jedna z osób siedzących z tyłu, która
    pragnie zachować anonimowość, zastanawia się nad przysięgłym tłumaczeniem, widać,
    że to taki lekki kawałek chleba. Mi osobiście najbardziej podobało się, kiedy
    z \"prezentów gwiazdkowych\" strącono nas do czegoś, co zdażyło się koło Gwiazdki..."
- id: 8030
  author: qp
  author_url: ''
  date: '2007-06-04 20:39:55 +0200'
  date_gmt: '2007-06-04 19:39:55 +0200'
  content: Niezly artykul! Wstep mnie zaskoczyl totalnie na maxa! Super sie czyta.
    Opera w Polsce.... oby tak dalej to nie bedzie trzeba wyjezdzac z kraju bo pracodawcy
    przyjada tutaj... zeby jeszcze pensje rosly tak szybko zeby doscignac zachod w
    rok to byloby juz wogole...
- id: 8031
  author: mcv
  author_url: http://mcv.jogger.pl/
  date: '2007-06-04 22:35:51 +0200'
  date_gmt: '2007-06-04 21:35:51 +0200'
  content: Ee! Ja też chcę taką piłkę! ;-)
- id: 8035
  author: gandalf
  author_url: http://diary.braniecki.net
  date: '2007-06-05 16:43:02 +0200'
  date_gmt: '2007-06-05 15:43:02 +0200'
  content: "Hmm...\r\n\r\nPonad rok temu prezentowalem screeny tego produktu: http://diary.braniecki.net/2006/05/21/kicking-opera/\r\n\r\nBa,
    nagralismy nawet filmik jak Mozillowcy kopia Opere... \r\n\r\nNo ale cos... taki
    to jest Closed Source, ze czasem spolecznosc oglada produkt swojej ulubionej firmy
    wiele, wiele miesiecy po tym jak zostanie on wydany :P"
- id: 8037
  author: CoSTa
  author_url: http://costa.kofeina.net
  date: '2007-06-06 08:16:52 +0200'
  date_gmt: '2007-06-06 07:16:52 +0200'
  content: doskonały opis produktu :)
- id: 8060
  author: Nick
  author_url: http://Stronadomowa
  date: '2007-06-08 17:14:38 +0200'
  date_gmt: '2007-06-08 16:14:38 +0200'
  content: 'chyba raczej "speech-rate: x-slow" i "pause-after: 1.5s" zamiast word-spacing:
    2em'
- id: 8554
  author: Pawe³ Tkaczyk
  author_url: http://paweltkaczyk.midea.pl/645/
  date: '2007-10-04 17:11:54 +0200'
  date_gmt: '2007-10-04 16:11:54 +0200'
  content: |-
    <strong>O Operze, Grill IT i innych...</strong>

    Dobrze siê dzieje w bran¿y, co widaæ nie tylko po wynikach firm czy ilo¶ci nowych zamówieñ, ale tak¿e po ilo¶ci spotkañ bran¿owych. W samym Wroc³awiu trzeba nie¼le siê pilnowaæ, ¿eby nie przegapiæ warto¶ciowych eventów  U mnie co praw...
---
<p class="strip"><a href="http://www.flickr.com/photos/patrys/529513626/" title="Photo Sharing"><img src="http://farm2.static.flickr.com/1131/529513626_8b5b89f7b4.jpg" alt="Opera guys have the balls" height="375" width="500" /></a>
Nowy produkt Opery — Opera Stress Reliever™ Limited Beta</p>

<p>Razem z <a href="http://paweltkaczyk.midea.pl/">Marvelem</a> zostaliśmy zaproszeni na ekskluzywną konferencję Opera Software, gdzie zaprezentowano nam nowy produkt do walki ze stresem w biurze. Urządzenie, które było bohaterem prezentacji, jest reklamowane hasłem <q>gdziekolwiek jesteś, walcz ze stresem,</q> postanowiliśmy je więc poddać testom w warunkach typowo bojowych, w kwaterze <a href="http://itsltd.eu/">ITS Ltd.</a></p>

<p>Zgodnie z obietnicą producenta, urządzenie — mimo wczesnej fazy beta — równie dobrze leży na komputerach typu desktop, co na urządzeniach mobilnych. Przebadaliśmy je za pomocą biurowych komputerów Dell OptiPlex 745, mojego prywatnego laptopa Asus A6Km oraz na telefonach Sony Ericsson K700i i K750. Jedyne trudności sprawiło nam umieszczenie go na obudowie obecnej w czasie prezentacji  konsoli Wii firmy Nintendo. Obecni na miejscu deweloperzy z wrocławskiego biura Opera Software zapewnili nas jednak, że obsługa Wii jest dopiero w fazie rozwojowej i również ta platforma będzie w pełni obsługiwana nim produkt trafi do użytkowników domowych. Po powrocie do domu postaram się również przetestować zgodność z konsolą Sony PlayStation 2, choć ta nie znajdowała się na liście urządzeń oficjalnie wspieranych.</p>

<p>Pracownicy Opery zapewniali nas, że urządzenia cechuje wspólne zunifikowane jądro, dlatego postanowiliśmy przetestować jego odporność na mechaniczne uszkodzenia. Najpierw upuściliśmy urządzenie z wysokości jednego metra, co odpowiada zsunięciu z typowego biurka lub niskiej szafki.</p>

<p class="strip"><a href="http://www.flickr.com/photos/patrys/529513618/" title="Photo Sharing"><img src="http://farm2.static.flickr.com/1078/529513618_a2b8efa0ed.jpg" alt="1 meter above the ground" height="500" width="375" /></a></p>

<p>Następnie powtórzyliśmy próbę dla wysokości typowego regału biurowego, zwiększając wysokość do półtora metra.</p>

<p class="strip"><a href="http://www.flickr.com/photos/patrys/529513622/" title="Photo Sharing"><img src="http://farm1.static.flickr.com/189/529513622_b7797b2fce.jpg" alt="1.5 meter above the ground" height="500" width="375" /></a></p>

<p>Oba testowane przez nas urządzenia nie wykazywały najmniejszych śladów zewnętrznych uszkodzeń. Co więcej, funkcjonowały przez cały czas przeprowadzania testu z fabryczną dokładnością.</p>

<p class="strip"><a href="http://www.flickr.com/photos/patrys/529513624/" title="Photo Sharing"><img src="http://farm2.static.flickr.com/1063/529513624_6bff6273f0.jpg" alt="After hitting ground" height="375" width="500" /></a></p>

<p>Takiej stabilności konkurencja może Operze tylko pozazdrościć. Trzeba również zauważyć, że produkt Opery wymagał do działania znacznie mniej miejsca i siły niż wiodące obecnie na rynku produkty konkurentów.</p>

<p>A tak poważnie, to byliśmy dzisiaj na konferencji prasowej związanej z oficjalnym ogłoszeniem działalności wrocławskiego biura Opery. Było bardzo kameralnie, w niedużej salce konferencyjnej znaczącą część widowni stanowili pracownicy biura.</p>

<p>Rozpoczął Jon von Tetzchner (przepraszam, jeśli przekręciłem nazwisko), prezes i założyciel firmy. Opowiadał o historii firmy, o tym jak z prowadzonej przez dwie osoby, jednoplatformowej konkurencji Mosaic zmienili się w czterystuosobową firmę, której produkt działa na niemal każdym systemie operacyjnym. Powiedział też, że wierzą w jedną Sieć, w której nie ma miejsca na <abbr title="Wireless Application Protocol">WAP</abbr>. I nie sposób się z nim nie zgodzić.</p>

<p>Wspomniane czerwone piłeczki znakomicie ułatwiały rozładowanie stresu związanego z koniecznością słuchania tłumaczki, która interpretacją wypowiadanych słów nie ustępowała swym telewizyjnym kolegom. Dowiedzieliśmy się więc, że <q>ninety five per cent</q> oznacza jedną czwartą a <q>1500 sign-ups</q> to półtora tysiąca odwiedzin.</p>

<p>Dalej jeden z pracowników polskiego oddziału opowiadał o przyczynach wyboru Wrocławia na siedzibę. Współczuję mu nieco, bo o ile mówił sensownie, to ręcę mu się trzęsły tak, że pilotem od Wii ledwo trafiał w przyciski. Z Marvelem przez chwilę chcieliśmy go też wypromować na księdza, kiedy to zaczął mówić, jakby miał <q>word-spacing: 2em.</q> Wygląda na to, że jako mówca został wybrany spośród grona pracowników metodą najkrótszej słomki ;)</p>

<p>Było bardzo miło, na koniec ucięliśmy sobie pogawędkę z programistami z wrocławskiego biura. Pożartowaliśmy chwilę i przyszło nam wracać do pracy. Przez to ominął nas, niestety, poczęstunek. I o ile z bólem serca, ale zniosę niemożność kontynuacji rozmów kuluarowych, o tyle odżałować nie mogę kawy i ciastek. Wracam więc do pracy, głodny.</p>
