---
layout: post
status: publish
published: true
title: Kilka słów o serwisie 10przykazań
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 428
wordpress_url: http://room-303.com/blog/2008/02/29/kilka-slow-o-serwisie-10przykazan/
date: 2008-02-29 16:23:56.000000000 +01:00
categories:
- web
tags: []
comments:
- id: 17555
  author: Hoppke
  author_url: ''
  date: '2008-02-29 16:54:37 +0100'
  date_gmt: '2008-02-29 15:54:37 +0100'
  content: Coś się chyba sypnęło na stronie pracodawcy... Na głównej jest placeholder
    z "lorem ipsum", ramka z listą klientów zgubiła treść, linki chyba też nie działają...
- id: 17557
  author: nbw
  author_url: http://enbewu.net/blog/
  date: '2008-02-29 17:11:05 +0100'
  date_gmt: '2008-02-29 16:11:05 +0100'
  content: '@Hoppke: Bo "trwają prace konserwacyjne" :) zaraz zawiśnie właściwszy
    placeholder.'
- id: 17560
  author: Michał
  author_url: http://maluga.com.pl
  date: '2008-02-29 20:40:38 +0100'
  date_gmt: '2008-02-29 19:40:38 +0100'
  content: '@nbw: Warto jeszcze byłoby poprawić tytuł. Teraz jest: "ofens.pl - serwis
    kibica, Euro 2008, Euro 2012" :-)'
- id: 17562
  author: zar
  author_url: http://blog.eldoras.com
  date: '2008-03-01 00:09:10 +0100'
  date_gmt: '2008-02-29 23:09:10 +0100'
  content: Dobrze Patryku napisales odnosnie komentarzy. To mnie po prostu denerwuje,
    ze komentarze do mojego wpisu sa na 10 tys. stron, ale nie na moim blogu. Od tego
    sa trackbacki i komentowanie wpisow, by wszystko bylo w jednym miejscu w miare...
    Wrecz bym wolal, zeby np. na wykopie mnie nie komentowano...
- id: 17584
  author: klisiu
  author_url: http://blog.klisiu.com
  date: '2008-03-02 11:04:10 +0100'
  date_gmt: '2008-03-02 10:04:10 +0100'
  content: Kawał dobrej roboty! ;) Pozostaje mi jedynie życzyć jeszcze więcej czasu
    na rozwijanie swojego hobby ;)
- id: 18626
  author: Robert Drózd
  author_url: http://www.webaudit.pl/blog/
  date: '2008-03-12 06:20:16 +0100'
  date_gmt: '2008-03-12 05:20:16 +0100'
  content: Po przeróbce strona główna 10p zrobiła się po prostu nudna... Zawsze co
    najmniej 3-4 newsy z Polygamii. Nie ma moim zdaniem sensu agregować wspólnie blogów,
    na których notki pojawiają się raz na tydzień, a serwisu informacyjnego gdzie
    jest po kilkadziesiąt newsów tygodniowych.
---
<p>Sporo osób zauważyło nową wersję <a href="http://10przykazan.com/">10przykazań</a>. To dobrze. Dziwi mnie nieco tylko, że większość z nich obawia się o starcie naszego małego serwisiku z konkurencją w postaci <a href="http://blogfrog.pl/">Blogfroga</a> i <a href="http://www.blogbox.com.pl/">Blogboksa</a>.</p>

<p>Naszym celem (a przynajmniej moim) nie jest konkurowanie z kimkolwiek w kategoriach ogólnie pojętej <q>lepszości,</q> 10przykazań powstało z potrzeby rozwiązania konkretnego problemu. W polskiej części Sieci nie było wygodnego narzędzia, które pozwoliłoby śledzić naprawdę dobre blogi. Nie założyliśmy serwisu dla oklasków (z ukłonami w stronę siwych dyrygentów), nie pchamy się do wywiadów i nie szukaliśmy nigdy strategicznych sponsorów. Nie chcę tu sugerować, że nasza <q>konkurencja</q> (dlaczego w cudzysłowie wyjaśnię za chwilę) powstała z pobudek czysto komercyjnych, ale chciałbym, żeby wszyscy zrozumieli, że 10przykazań to nie jest nasza praca.</p>

<p>10przykazań to hobby, które rozwijam w wolnym czasie i które uruchomiliśmy ponownie dlatego, że jest nam potrzebne, a nie dlatego, że ktoś nam za to płaci. Dlatego właśnie prosiłbym o powstrzymanie się od komentarzy z rodzaju <q>10p ssie, bo mogło być zrobione lepiej.</q> Pewnie, że mogło, ale ktoś musi na to poświęcić swój czas, poszarpać przy problemach technicznych swoje własne nerwy i starać się wykrzesać z siebie odrobinę talentu <em>prywatnie, po godzinach pracy</em>. Jasne, że sam fakt działania serwisu daje masę satysfakcji, ale wszyscy jesteśmy ludźmi, bywamy zmęczeni i mamy swoje życia prywatne (alkohol, kobiety, autobusy, te sprawy).</p>

<p>Jeśli więc uważasz, że można coś poprawić, pomóż nam i naszym użytkownikom. Opisz swój problem, zaproponuj rozwiązanie, przyłącz się, czy zbuduj konkurencyjny serwis. Tak, zbuduj konkurencyjny serwis, nie boimy się konkurencji, bo nasze życie nie zależy od tego, czy 10przykazań zdobędzie milion użytkowników w ciągu pierwszego kwartału rozliczeniowego. Serwis będzie istniał przynajmniej tak długo, jak długo będzie potrzebny trzem użytkownikom &mdash; jego autorom. Jeśli twój projekt okaże się lepszy, możesz liczyć na to, że przesiądziemy się jako pierwsi. <em>To innowacja i konkurencja budują Sieć, a nie venture capitals.</em></p>

<p>Przy okazji pomocy muszę wspomnieć, że 10przykazań to nie tylko ja, <a href="http://enbewu.net/blog/">nbw</a> i <a href="http://monochrome.pl/blog/">jarv</a>. Szczególne podziękowania należą się z pewnością <a href="http://blog.jiobel.com/">jioblowi</a> za to, że 10p ma logo i mojemu pracodawcy, <a href="http://itsltd.eu/">ITS Ltd.</a>, za to, że utrzymuje serwis we własnej infrastrukturze i pozwala nam na rozwój tego i podobnych projektów w ramach wolnych cykli pracy.</p>

<p>Wracając jednak do <q>konkurencji,</q> porównania są nieszczególnie trafne. Blogfrogowi zawsze bliżej było do Technorati, niż do 10przykazań. Serwis ten zbiera absolutnie wszystko, co tylko przewinie się przez agregator. Z kolei Blogbox zdaje się oferować niewiele więcej niż <a href="http://www.google.com/reader/">Czytnik Google</a> czy <a href="http://www.netvibes.com/">Netvibes</a> &mdash; ot, załóż konto i stwórz swoją <a href="http://www.planetplanet.org/">Planetę</a>. 10przykazań od początku miało być łatwą metodą na śledzenie <em>blogów, które warto czytać</em>, jakkolwiek subiektywnym nie wydawałoby się to określenie. Chcemy promować <em>blogi, ich autorów i treść</em>, a nie naszych sponsorów i reklamodawców.</p>

<p>Dlatego właśnie nie publikujemy pełnych treści notek, dlatego właśnie nie otwieramy blogów w pływających ramkach, dlatego właśnie nie wymuszamy czytania notek w nowych oknach. Dlatego w końcu nie pozwalamy komentować notek &mdash; nie jesteśmy wykopem i komentarze mają swoje miejsce na blogu autora, pod oryginalnym postem.</p>

<p>Oferujemy za to możliwość tworzenia własnych kanałów z aktualnościami, powiadomienia o notkach za pomocą sieci komunikacyjnej Jabber i przegląd aktualności dla użytkowników <a href="http://blip.pl/">Blipa</a>, a autorom treści dajemy wsparcie dla XML-RPC, dzięki czemu publikowana treść może docierać do czytelników na bieżąco. W planach mamy dalszą rozbudowę serwisu, pojawi się między innymi możliwość zarządzania własnymi blogami (i niezbędna w związku z tym funkcja <q>przejmij bloga</q>), dostęp do kolejki zgłoszonych blogów i głosowanie na najbardziej wartościowe pozycje (dla właścicieli blogów już agregowanych). Bardzo prawdopodobne jest, że powyższą listę uwieńczy udostępnienie pełnego, otwartego kod źródłowego serwisu (niech to będzie dowodem, że konkurencja jest dobra).</p>

<p>Tymczasem zapraszam do zabawy nową wersją 10przykazań, zgłaszania nam błędów i niedociągnięć, dodawania nowych blogów do kolejki, a przede wszystkim życzę dużo ciekawej treści do czytania :)</p>
