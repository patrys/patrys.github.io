---
layout: post
status: publish
published: true
title: Konsolowo - wymiana dysku
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 452
wordpress_url: http://room-303.com/blog/?p=452
date: 2008-06-27 12:09:08.000000000 +02:00
categories:
- varia
tags: []
comments:
- id: 20314
  author: CoSTa
  author_url: http://costa.kofeina.net
  date: '2008-06-27 13:23:14 +0200'
  date_gmt: '2008-06-27 12:23:14 +0200'
  content: O, dzięki za uspokojenie. 40 giga to nieco mało gdy prócz gier ma się jeszcze
    sporo digitalizowanego śmiecia i mediów wszelkiej maści posianych po różnych twardych
    dyskach. PS3 kupię jak nic a będzie robiło za domowy media center. Skoro wsadzenie
    czegoś pojemnego to jak widzę żaden problem - czas zacząć odkładać na konsolę
    i solidny ekran do niej :)
- id: 20316
  author: jpc
  author_url: http://jpc.jogger.pl
  date: '2008-06-28 01:10:44 +0200'
  date_gmt: '2008-06-28 00:10:44 +0200'
  content: Jak przeczytałem tytuł, to pomyślałem, że napisałeś, że zrobiłeś cp -rf
    /old_disk /new_disk i system wstał bez pudła. ;P
- id: 21236
  author: Raf
  author_url: ''
  date: '2008-08-31 11:06:39 +0200'
  date_gmt: '2008-08-31 10:06:39 +0200'
  content: Przed chwilą zmieniłem dysk w moim PS3 i zwykła wkrętarka TOYA poradziła
    sobie bez problemu ze śrubami.
---
<p>Niedawno stanąłem przed problemem posiadania zbyt wielu gier. O ile w czasach PlayStation 2 i wcześniejszych jedynym ograniczeniem była pojemność kart pamięci, tak w czasach, gdzie większość tytułów wymaga instalacji (PS3), udało mi się w końcu zbliżyć do magicznej bariery 40 gigabajtów.</p>

<p>Rozwiązanie? Wymiana dysku. Pierwszy raz spotkałem się ze sprzętem, którego producent jawnie umożliwia wymianę dysku we własnym zakresie. Instrukcja obsługi konsoli zawiera przewodnik, jak krok po kroku wyjąć firmowy dysk i włożyć w to miejsce inny. Duży plus.</p>

<p>Zakup dysku początkowo odkładałem do czasu powrotu z wyjazdu urlopowego, jednak mój ojciec (również posiadacz PS3) postanowił mnie sponsorować i wczoraj podrzucił mi do biura nowiutki dysk i obudowę na poprzedni. Po powrocie do domu przyszedł czas na zabawę. Włączenie konsoli, backup danych na dysk USB, wyłączenie konsoli, odłączenie zasilania i przystąpienie do podmiany.</p>

<p>Małym minusem okazała się za to precyzja, z jaką poskładano konsolę. O ile odkręcenie niebieskiej śrubki, mocującej kieszeń dysku wewnątrz konsoli, nie było problemem, o tyle wyjęcie dysku z kieszeni wymagało użycia kombinerek. Śruby mocujące dysk trzymały tak mocno, że próba użycia odpowiedniego krzyżaka skończyła się szybko w obawie o wyszczerbienie łebka śruby.</p>

<p>Dalej już tylko wyjęcie oryginalnego Hitachi 40 GB i podmiana na 2,5" Samsunga 250 GB. Ponowne włączenie konsoli, format nowego nośnika, przywrócenie backupu z dysku USB i gotowe. Pozostało tylko wkręcić poprzedni dysk do kieszonki i sprzątnąć kłaczki kurzu, które wdzięcznie wypadły z wnętrza konsoli razem z firmowym dyskiem.</p>
