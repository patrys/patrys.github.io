---
layout: post
status: publish
published: true
title: 'Wrażenia: Noby Noby Boy'
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 546
wordpress_url: http://room-303.com/blog/?p=546
date: 2009-02-24 22:38:45.000000000 +01:00
categories:
- gry
tags:
- ps3
- noby noby boy
comments:
- id: 24321
  author: opi
  author_url: http://bronikowski.com
  date: '2009-02-25 12:11:26 +0100'
  date_gmt: '2009-02-25 11:11:26 +0100'
  content: "<blockquote>Całość jest genialna i nie ma najmniejszego sensu.</blockquote>\r\n\r\nTego
    właśnie oczekiwałem. :-)\r\nSzkoda, że sobie nie zobaczę na żywo. PS3 nikt w okolicy
    nie ma."
- id: 24329
  author: CoSTa
  author_url: http://costa.kofeina.net
  date: '2009-03-11 23:11:03 +0100'
  date_gmt: '2009-03-11 22:11:03 +0100'
  content: 7 zyla za piwo? Whoa, moja budka z piwem tańsza... Enyłej - bierę. Toto
    wygląda na zbyt pokręcone, by nie było warte zawieszenia przynajmniej oka.
---
<p>Na wstępie uprzedzam, że tekst kilka dni temu <a href="http://polygamia.pl/Polygamia/1,96455,6299992,Pierwsze_wrazenia__Noby_Noby_Boy.html">pojawił się na Polygamii</a> (którą uparcie wymawiam z wyraźnym <q>i</q> na modłę <em>poliamorii</em>).</p>

<p class="strip"><a href="http://www.flickr.com/photos/patrys/3293870304/" title="NOBY NOBY BOY by patrys, on Flickr"><img src="http://farm4.static.flickr.com/3628/3293870304_eb8f5852bc.jpg" width="500" height="281" alt="NOBY NOBY BOY" /></a></p>

<p>Choć większość z posiadaczy PS3 zapewne zaciera już ręce i szykuje portfele na myśl o zbliżającej się nieuchronnie premierze <strong>Killzone 2</strong>, ja z przyjemnością wciąż odławiam trafiające na PSN perełki. Tydzień temu doczekałem się wreszcie premiery <strong>Flower</strong>, <a href="http://polygamia.pl/Polygamia/1,95335,6251259,Recenzja__Flower.html">goszczącego już na łamach Polygamii</a>, dziś z radością dałem się naciągnąć na zakup <strong>Noby Noby Boy</strong>.</p>

<p>Cena nie jest wygórowana, bo pozycja uszczupli nasz portfel o kwotę jedynie 14 PLN, co odpowiada dwóm parom ciuszków do <strong>Little Big Planet</strong>. Z całą pewnością nie jest to wiele, jednak nie możemy zapominać - na co zwrócił nam w ostatnich dniach uwagę sam autor - że <strong>Noby Noby</strong> nie jest do końca grą. Jeśli miałbym określić typ zabawy bez posiłkowania się planszami i filmami, to najbliżej jej do skrzyżowania znanego z komórek węża z <strong>Katamari Damacy</strong>.</p>

<p>Właściwie pierwsze skojarzenie po włączeniu gry to właśnie <strong>Katamari</strong>. W menu wita nas wróżka, która pomaga nam stworzyć zapis stanu gry i w mini-quizie każe nam odgadnąć (sic!) sposób sterowania postacią. Kilka sekund później otrzymujemy swoje pierwsze trofeum (tak, tak - <strong>Noby Noby</strong> pozwala nam zdobyć całkiem pokaźną kolekcję pucharów). Kolejne wrażenia to wciąż <strong>Katamari</strong>. Od samego początku towarzyszy nam ta sama prosta, kolorowa grafika, choć sam świat padł ofiarą wyraźnych cięć, wydaje się że związanych z dużo wierniejszym rzeczywistości modelem fizyki. Rozgrywkę prowadzimy na niewielkich prostokątnych fragmentach terenu, które dość szybko okazują się całkiem małe w porównaniu z możliwościami naszego bohatera.</p>

<p>Właśnie, jak wygląda zabawa? Z wszechobecnych ostatnio filmików nie można właściwie wywnioskować wiele ponad fakt, że sprawujemy kontrolę nad postacią składającą się z dwóch kulek wyposażonych w nóżki i połączonych kolorowym wężykiem. Z samej gry nie dowiadujemy się wiele więcej - wężyk pełni rolę żołądka i pozwala składować w naszym wnętrzu przedmioty w ilości i wielkości proporcjonalnej do rozmiarów Boya, kulki stanowią odpowiednio głowę (służącą do jedzenia) i pupę (służącą do sami wiecie czego). Tak, nadmiarowe obiekty, które stały się naszym posiłkiem, zostają natychmiast wydalone - w postaci nienaruszonej, za to ze stosownym do sytuacji dźwiękiem. Plansze generowane są losowo i w każdym momencie - z pomocą swojego domku - możemy zażyczyć sobie przeprowadzkę w inną okolice, cała reszta zależy od nas.</p>

<p>Całość jest genialna i nie ma najmniejszego sensu. Właściwie jedyny narzucony odgórnie cel, to stworzenie jak najdłuższego stworka - suma długości wszystkich Noby Nobich jest odnotowywana w postaci długości Girl - narzeczonej (siostry?) naszego bohatera. Mamy więc do czynienia z ciekawą wersją współpracy, gdzie każdy z nas gra tak naprawdę offline, choć pojawia się element współzawodnictwa: dostępne są notowania całkowitego wkładu, jaki w długość Girl mają poszczególni gracze. W <q>grze</q> oprócz celu brak jest jakichkolwiek przeciwników, nie ma właściwie jakiejkolwiek metody by zginąć, przegrać czy przerwać naszą zabawę. Jaki jest zatem cel wydłużania naszej postaci i - pośrednio - Girl? Autor obiecuje, że w momencie gdy długość Girl zacznie przekraczać odległości kolejnych ciał niebieskich od Ziemi, Noby Noby będzie mógł pobawić się również na ich powierzchni.</p>

<p>Dodać do tego należy mnóstwo humoru, możliwość robienia zrzutów ekranu z poziomu XMB, nagrywania filmów (z uploadem na YouTube włącznie) i... komunikacji za pomocą tułowia naszej postaci a otrzymamy przepis na tytuł który spolaryzuje graczy. Nie mam wątpliwości, że <strong>Noby Noby</strong> - podobnie jak <strong>Katamari</strong> - podzieli nas na tych, którzy nie będą w stanie się od niego oderwać i tych, którzy będą do niego pałać szczerą nienawiścią od pierwszego wejrzenia. Myślę, że za równowartość dwóch piw w lokalu warto przekonać się na własnej skórze.</p>
