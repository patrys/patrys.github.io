---
layout: post
status: publish
published: true
title: 'Kolejny film: Avatar'
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 768
wordpress_url: http://room-303.com/blog/?p=768
date: 2010-01-27 00:49:18.000000000 +01:00
categories:
- varia
tags:
- avatar
- film
comments:
- id: 24791
  author: bmalkow
  author_url: ''
  date: '2010-01-27 07:34:26 +0100'
  date_gmt: '2010-01-27 06:34:26 +0100'
  content: "Rewolucji się nie spodziewałem.\r\nŻe fabuła jest \"płaska jak naleśnik
    po sesji w wirówce przeciążeniowej\" słyszałem, więc się nie zawiodłem.\r\nJednak
    z kina wyszedłem zadowolony. \r\nTechnicznie było to mniej więcej to czego się
    spodziewałem (nie mam doświadczeń z 3D), czyli \"głębia za kranem\" a nie \"potwory
    wychodzące z ekranu\", jak to malowano na reklamówkach kin 3D.\r\n\r\nP.S. http://www.christianpost.com/article/20100114/avatar-causes-depression/index.html"
- id: 24792
  author: matipl
  author_url: http://matipl.pl/
  date: '2010-01-27 09:06:39 +0100'
  date_gmt: '2010-01-27 08:06:39 +0100'
  content: Przeczuwałem w kościach, że tak będzie i nie zasiliłem konta producentów
    filmu ;)
- id: 24793
  author: http-blog.jajcus.net-
  author_url: http://blog.jajcus.net/
  date: '2010-01-27 10:20:14 +0100'
  date_gmt: '2010-01-27 09:20:14 +0100'
  content: "Jak oko ma samo ograniczyć głębię ostrości, jeśli obraz jest płaski? Jakoś
    nie wyobrażam sobie tego. Co innego złudzenie 3D, a co innego rzeczywista głębia
    i konieczność dostosowania geometrii soczewki do odległości od obiektu. \r\nStereowizja
    (wykorzystana do efektu 3D w kinie) i głębia ostrości to zupełnie inne sprawy.
    A ból głowy może być wynikiem sprzecznych sygnałów wynikających z tych dwóch zjawisk
    (obiekt wydaje się blisko lub daleko, ale ostrość widzenia i tak musi być ustawiona
    na ekran)."
- id: 24794
  author: http-blog.jajcus.net-
  author_url: http://blog.jajcus.net/
  date: '2010-01-27 10:21:41 +0100'
  date_gmt: '2010-01-27 09:21:41 +0100'
  content: Po cholerę przy dodawaniu komentarza podawałem swojego nicka, jak ta genialna
    implementacja OpenID i tak to na jakieś „http-blog…” zamieniała?
- id: 24795
  author: Patrys
  author_url: http://room-303.com/blog/
  date: '2010-01-27 11:26:19 +0100'
  date_gmt: '2010-01-27 10:26:19 +0100'
  content: "Jajcuś:\r\n\r\nPograj kiedyś w 3D na komputerze. Tam nie ma sztucznej
    głębi ostrości, a mimo to oko nie pozwoli ci widzieć ostro całej sceny jednocześnie
    -- jeśli skupisz się na pierwszym planie, to drugi stanie się niewyraźny i odwrotnie.\r\n\r\nCo
    do OpenID -- implementacja nie jest moja, ale skoro jesteś zalogowany, to możesz
    zmienić sobie wyświetlaną nazwę w opcjach (wygląda na to, że dane z OpenID nadpisują
    te z formularza)."
- id: 24796
  author: chlitto
  author_url: http://www.chlitto.com
  date: '2010-01-27 13:32:13 +0100'
  date_gmt: '2010-01-27 12:32:13 +0100'
  content: '@Patrys - co innego scena 3d generowana w czasie rzeczywistym kontrolowana
    przez jedna osobe a co innego film puszczany calej sali...'
- id: 24797
  author: Patrys
  author_url: http://room-303.com/blog/
  date: '2010-01-27 13:37:57 +0100'
  date_gmt: '2010-01-27 12:37:57 +0100'
  content: "chlitto:\r\n\r\nPardon, ale nie widzę różnicy, ile osób ogląda scenę --
    komputer też nie wie, na którą część ekranu patrzę."
- id: 24798
  author: chlitto
  author_url: http://www.chlitto.com
  date: '2010-01-27 13:55:37 +0100'
  date_gmt: '2010-01-27 12:55:37 +0100'
  content: '@Patrys – komputer traktuje myszke jako twoje oczy, scena na ktora wskazuje
    celownik jest zawsze pierwszym planem'
- id: 24799
  author: Patrys
  author_url: http://room-303.com/blog/
  date: '2010-01-27 14:05:15 +0100'
  date_gmt: '2010-01-27 13:05:15 +0100'
  content: "chlitto:\r\n\r\nNie rozumiesz. Włączasz grę 3D na komputerze, na oczach
    masz okulary 3D. Jeśli popatrzysz (ty, oczami -- nie myszką) na obiekt który jest
    10 metrów przed tobą, to ten znajdujący się 20 metrów dalej jest rozmyty. Jeśli
    popatrzysz na ten drugi (jeszcze raz -- bez dotykania komputera), to bliższy staje
    się rozmyty.\r\n\r\nWszystko działa automagicznie i bez pomocy komputera. Jak
    nie wierzysz, to znajdź kolegę, który ma okulary i odpowiedni monitor i przekonaj
    się sam."
- id: 24800
  author: chlitto
  author_url: http://www.chlitto.com
  date: '2010-01-27 14:44:30 +0100'
  date_gmt: '2010-01-27 13:44:30 +0100'
  content: przeciez to dziala tak ze monitor wyswietla 2 obrazy przesuniete wzgledem
    siebie o odleglosc oczu a jedyna rola okularow jest filtracja tych obrazow zeby
    jeden poszedl do prawego oka a drugi do lewego - jak wiec komputer inaczej mialby
    wiedziec na co patrzysz zeby odpowiednio dostosowac ostrosc?
- id: 24801
  author: Patrys
  author_url: http://room-303.com/blog/
  date: '2010-01-27 14:59:22 +0100'
  date_gmt: '2010-01-27 13:59:22 +0100'
  content: "chlitto:\r\n\r\nBrawo, Sherlocku. Od początku piszę o tym, że oczy same
    dostosowują sobie ostrość, jeśli pokazać im obraz w 3D. Bez pomocy komputera rozmywa
    się to co trzeba. That's the whole point."
- id: 24802
  author: chlitto
  author_url: http://www.chlitto.com
  date: '2010-01-27 16:28:50 +0100'
  date_gmt: '2010-01-27 15:28:50 +0100'
  content: "czlowiek widzi 2 obrazy, na tych obrazach przedmioty blizej nas maja wieksze
    przesuniecie wzgledem siebie niz te dalej, gdzie te dalej niz 10/15 metrow zupelnie
    na siebie nachodza (nie widzimy juz wtedy w \"3d\") - to wszystko za sprawa tego
    ze oczy zmieniaja kat miedzy soba\r\n\r\nw takim przypadku w grze widzimy PRAWDZIWE
    \"3d\" TYLKO I WYLACZNIE jesli patrzymy oczami naszego bohatera, na celownik (bo
    komputer wie dokladnie o ile przesunac wzgledem siebie poszczegolne sceny) - skoro
    mowisz ze jest inaczej to najwidoczniej warunek \"obrazy blizej nas maja wieksze
    przesuniecie wzgledem siebie niz te dalej\" nie jest spelniony, tak wiec ma sie
    to nijak z rzeczywistoscia\r\n\r\ncameron wykorzystal kamery ktore w zaleznosci
    od odleglosci przedmiotu ktory nagrywa zmieniaja nachylenie wzgledem siebie (nie
    sa stale rownolegle) i jesli patrzysz dokladnie w miejsce gdzie nagrywal widzisz
    to tak jakbys tam byl (procz kilku efektow ktore \"wychodza z ekranu\" ) jesli
    nie... oczy bola :P\r\n\r\nhttp://www.youtube.com/watch?v=2squ9HDuBeI\r\n\r\ntak
    wiec \"Lepsze efekty 3D mieliśmy na domowych pecetach w 2004 roku.\" - NOT"
- id: 24803
  author: chlitto
  author_url: http://www.chlitto.com
  date: '2010-01-27 16:29:52 +0100'
  date_gmt: '2010-01-27 15:29:52 +0100'
  content: video na 2:20 - widzimy 3d TYLKO I WYLACZNIE kiedy patrzymy tam gdzie kamera,
    na srodek ;]
- id: 24804
  author: Patrys
  author_url: http://room-303.com/blog/
  date: '2010-01-27 16:37:52 +0100'
  date_gmt: '2010-01-27 15:37:52 +0100'
  content: "chlitto:\r\n\r\nTo byłaby prawda, gdyby oczy -- wzorem kamery -- były
    przyspawane na stałe. Na szczęście jednak można poruszać gałkami ocznymi i bez
    odwracania głowy (a tym samym bez zmiany wzajemnego układu obu \"kamer\") widzieć
    ostro dowolny fragment sceny.\r\n\r\nPonownie -- zamiast przytaczać linki do YouTube,
    załóż okulary i obejrzyj sobie scenę 3D. Na komputerze, bez sztucznie symulowanej
    głębi ostrości. Oczy zmieniają wtedy wzajemne położenie, żeby dostosować się do
    \"głębokości\" na jaką patrzymy (różne przesunięcie obrazów w poziomie) i naturalnie
    rozmywa się wszystko o przesunięciu znacznie odbiegającym.\r\n\r\nPamiętaj też,
    że mówimy o CGI, a nie o tradycyjnej kamerze, która ma sprzętowo ograniczoną głębię
    ostrości."
- id: 24805
  author: chlitto
  author_url: http://www.chlitto.com
  date: '2010-01-27 16:48:19 +0100'
  date_gmt: '2010-01-27 15:48:19 +0100'
  content: '@pierwszy akapit: widac nie wlaczyles linka ;]'
- id: 24806
  author: Patrys
  author_url: http://room-303.com/blog/
  date: '2010-01-27 16:58:39 +0100'
  date_gmt: '2010-01-27 15:58:39 +0100'
  content: "chlitto:\r\n\r\nWidać nie przeczytałeś ostatniego akapitu poprzedniego
    komentarza?"
- id: 24807
  author: qwiat
  author_url: ''
  date: '2010-01-27 22:19:43 +0100'
  date_gmt: '2010-01-27 21:19:43 +0100'
  content: Ja mam wrażenie że Cameron tak bardzo skupił się na oprawie graficznej
    że zapomniał o fabule. Trochę boli że 70% filemu to render - jakoś brak temu duszy.
- id: 24810
  author: Piotr Budny
  author_url: http://coffee3.org
  date: '2010-01-29 21:19:47 +0100'
  date_gmt: '2010-01-29 20:19:47 +0100'
  content: Pomimo oklepanej i przewidywalnej historii, problemów ze skupieniem się
    gdzie patrzeć i trochę zbyt ciemnego obrazu po założeniu okularów (nie wiem czy
    to wina kina, czy co) oraz wciąż_niezbyt_naturalnym__i_niezbyt_zajebistym_renderingiem,
    wyszedłem jednak z kina z pytaniem "cholera, co w tym filmie takiego jest (pomimo
    wspomnianych wyżej), że mi się podobało?"
- id: 24817
  author: lakimakromedia
  author_url: ''
  date: '2010-02-04 18:08:46 +0100'
  date_gmt: '2010-02-04 17:08:46 +0100'
  content: "\"Niestety\" @Patrys dobrze prawi:P.\r\nA mnie sie film nie podobal. Nie
    widzialem go w 3d bo takiej potrzeby nie mam. Z moja wyobraznia wszystko w jak
    najlpszym porzadku. A swiat przedstwiony przez Camerona wcale tak nie zachwyca
    jak to wszyscy prawia. Ludzie poprostu za malo animacji oraz bajek ogladacie i
    zachwycacie sie byle \"gufnem\" co Wam media wypromuja ...\r\nTo co mnie sie podobalo
    w tym smiesznym filmie - to ta koncowa walka/wojna [trwala prawie godzine ;)]
    - to im sie udalo akurat i chyba tylko to cala reszta to dno.\r\nI musze sie zgodzic
    Cameron po genialnym Terminatorze nic dobrego nie nakrecil."
- id: 24823
  author: Jakub Piotr Cłapa
  author_url: http://jpc.jogger.pl
  date: '2010-02-07 20:40:20 +0100'
  date_gmt: '2010-02-07 19:40:20 +0100'
  content: "Ja na film szedłem oczekując kiepskiej fabuły oraz dobrej realizacji graficznej
    i wyszedłem zadowolony.\r\n\r\nDo tricków z głębią ostrości trzeba się było przyzwyczaić
    i mnie też przez pierwszą godzinę od tych kolorowych kwiatków z zerowego (a może
    minus-pierwszego) planu bolała głowa.\r\n\r\nA propos kłótni — wydaje mi się,
    że niepotrzebnie łączycie w jedno dwa odrębne zjawiska: głębię ostrości (która
    jest czysto optyczna i niezależna od ilości kamer/oczu) i jakieś zjawisko rozmazujące,
    które wynika z oczekiwań mózgu względem oglądanej sceny oraz zdolności oka do
    (nie)precyzyjnego śledzenia obiektów nieleżących na linii wzroku.\r\n\r\nJeśli
    zaś chodzi o estetykę to zgadzam się z Patrysem (nie grałem z okularami, ale byłem
    w IMAX-ie na Beowulfie): nie potrzeba nic dodatkowo rozmazywać, ostro jest dobrze.
    ;-)\r\n\r\nPS. AFAIK uzyskanie nieskończonej głębi ostrości nie jest problemem
    dla kamer i aparatów fotograficznych. Przecież tak działały wszystkie analogowe
    point-and-shoot (a wcześniej aparaty otworkowe)."
---
<p>Tak, to znów ten czas, kiedy wracam z kina. Tym razem, za namową wielu, udaliśmy się obejrzeć kolejną ofiarę Jamesa Camerona, czyli człowieka, który nie zrobił dobrego filmu od czasów Obcego i Terminatora. Tak, wiem, że niektórym podobały się również jego późniejsze dzieła, ale jakoś nigdy nie byłem fanem muzyki Celine Dion.</p>

<p>Żeby zaoszczędzić czasu, zacznę od marudzenia, a potem sobie pooglądacie dla równowagi puchate króliczki w internecie i świat znów stanie się piękny. Na początek kwestia techniczna.</p>

<p>Drodzy filmowcy, oko ludzkie samo doskonale radzi sobie z ograniczaniem głębi ostrości. Rozumiem, że nie stać was na precyzyjne renderowanie kilometr w głąb sceny, ale jeśli rozmyte jest 90% pierwszego planu i do ostrego widzenia konieczne jest skupienie się na nosie głównego bohatera, to zamiast rewolucji zafundowaliście widzom <em>pieprzony ból głowy</em>.</p>

<p>Lepsze efekty 3D mieliśmy na domowych pecetach w 2004 roku. Za dowód niech posłuży fakt, że wtedy potrafiłem bez cienia migreny spędzić 24 godziny w tak zwanych <q>shutter glasses</q> przy partyjce Operacji Flashpoint (z 2001 roku!). A zapewniam, że prócz okularów powodów do migreny mieliśmy całą skrzynkę.</p>

<p>Co zaś się samej fabuły tyczy, najkrótsza recenzja Avatara, jaką znam, to <q>Pokahontas w kosmosie</q>. Coś w tym jest, mi jednak uparcie kojarzył się inny film:</p>

<img src="http://room-303.com/blog/wp-content/uploads/2010/01/Kaena.jpg" alt="" title="Kaena" />

<p>Cała reszta to muzyka z <q>Króla lwa</q> czy innej <q>Księgi dżungli</q> oraz przemowy aż proszące się o łopoczącą w tle flagę USA. Disney pełną gębą. Jeśli ktoś po wizycie w kinie spodziewał się rewolucji, to chyba po nieświeżym popcornie.</p>
