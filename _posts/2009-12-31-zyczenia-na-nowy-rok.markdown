---
layout: post
status: publish
published: true
title: Życzenia na nowy rok
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 707
wordpress_url: http://room-303.com/blog/?p=707
date: 2009-12-31 15:04:35.000000000 +01:00
categories:
- varia
tags: []
comments:
- id: 24689
  author: Marcin
  author_url: http://iworks.pl/
  date: '2009-12-31 16:15:05 +0100'
  date_gmt: '2009-12-31 15:15:05 +0100'
  content: "Akurat ostatni przykład nie jest za dobry. Bo:\r\n\r\n1. pesel nie jest
    unikatowy i nie zawsze zawiera datę urodzenia\r\n2. jest to prosta weryfikacja\r\n\r\nInna
    sprawa, że nikt z branży IT nie zrozumie po cholerę im pozostałe dane, skoro po
    wpisaniu np NIP'u urząd skarbowy mógłby sobie dociągnąć resztę sam."
- id: 24690
  author: Patrys
  author_url: http://room-303.com/
  date: '2009-12-31 16:27:06 +0100'
  date_gmt: '2009-12-31 15:27:06 +0100'
  content: "Marcin:\r\n\r\nPrawidłowo nadany PESEL jest unikatowy. I zawsze zawiera
    datę urodzenia (w postaci skróconej, dwucyfrowy rok, a miesiąc powiększony o numer
    stulecia)."
- id: 24692
  author: Karol
  author_url: ''
  date: '2009-12-31 18:25:00 +0100'
  date_gmt: '2009-12-31 17:25:00 +0100'
  content: Pesel zawiera datę wystawienia, a nie zawsze nadaje się go w dniu urodzin.
- id: 24693
  author: Patrys
  author_url: http://room-303.com/
  date: '2009-12-31 18:45:41 +0100'
  date_gmt: '2009-12-31 17:45:41 +0100'
  content: "Karol:\r\n\r\nSkąd taki pomysł?\r\n\r\nhttp://www.mswia.gov.pl/portal/pl/381/32/#w%20jaki%20sposób"
- id: 24694
  author: marekzawa
  author_url: ''
  date: '2009-12-31 19:57:36 +0100'
  date_gmt: '2009-12-31 18:57:36 +0100'
  content: "\"czemu zaraz obok pola na PESEL muszę podać datę urodzenia?\"\r\n\r\nBo
    nie każdy urzędnik wie co to PESEL :)\r\n\r\n\r\nKarol:\r\n\r\n\"Pesel zawiera
    datę wystawienia, a nie zawsze nadaje się go w dniu urodzin.\"\r\n\r\nBzdura.
    ZONK !!!"
- id: 24695
  author: Piotr Lewandowski
  author_url: http://piotrlewandowski.info/
  date: '2009-12-31 19:59:17 +0100'
  date_gmt: '2009-12-31 18:59:17 +0100'
  content: '@Patrys: To ja bym do życzeń dopisał jeszcze jedno: żeby polacy przestali
    być w końcu specami od wszystkiego... Jak zawsze przeciętny polak wie wszystko
    na temat medycyny, prawa i tysiąca innych tematów (co widać na załączonym obrazku)
    :D'
- id: 24696
  author: Patrys
  author_url: http://room-303.com/
  date: '2009-12-31 20:07:34 +0100'
  date_gmt: '2009-12-31 19:07:34 +0100'
  content: "Piotr:\r\n\r\nNo bez jaj -- jak napiszę, że nie lubię ryb, to powiesz,
    że się kreuję na speca od rybactwa i rybołówstwa? ;)"
- id: 24697
  author: Piotr Lewandowski
  author_url: http://piotrlewandowski.info/
  date: '2009-12-31 20:13:34 +0100'
  date_gmt: '2009-12-31 19:13:34 +0100'
  content: "@Patrys: No bez przesady :D\r\nStwierdzenie \"specjaliści od wszystkiego\"
    nie dotyczyło Ciebie, tylko tych dwóch mądralińskich wypowiadających się n/t PESEL
    nie zasięgając nawet informacji u źródła...\r\nPS. Chociaż jedno podsumowanie
    roku (Twoje) nie podsumowuje tego co było, ani nie prorokuje tego co będzie...
    Na szczęście :D"
- id: 24706
  author: Robert Pankowecki
  author_url: http://robert.pankowecki.pl
  date: '2010-01-04 15:10:14 +0100'
  date_gmt: '2010-01-04 14:10:14 +0100'
  content: "Z tego co mi wiadomo ze słuchu od ludzi piszących aplikację dla uczelni
    to Pesele nie są unikatowe (choć z założenia miały być) z powodu błędów ludzkich.\r\n\r\nJak
    byłem w Zusie i podałem Pesel to pani potrafiła sobie wszystkie dane zaciągnać,
    które ja miałem na pisemnym formularzu podane, który ona przepisywała do komputera.
    Ba. Nawet system jej zwrócił uwagę, że pomiędzy danymi w dwóch urzędach jest różnica
    odnośnie numery ulicy (miałem przenumerowaną) i się mnie spytała, która wersja
    jest dobra."
- id: 24719
  author: vbert
  author_url: ''
  date: '2010-01-06 09:22:30 +0100'
  date_gmt: '2010-01-06 08:22:30 +0100'
  content: "... i Tobie też najlepszego, pokoju na świecie itp :) \r\n\r\n1. Jak zwykle
    świetny tekst, \r\n2. jeśli ktoś uważa inaczej patrz pkt. 1 ;)\r\n\r\nElektroniczna
    faktura ... oj wiem o czym piszesz, moja firma stara się ją właśnie wdrożyć. Stek
    nonsensów to mało powiedziane. Ciekawe jest też to, że wg prawa unijnego istnieje
    spora rozpiętość w wymaganiach odnośnie eFV, a my Polacy ambitnie wybraliśmy te
    największe obostrzenia. \r\n\r\nKonia z rzędem temu, kto mi da wiarygodną odpowiedź
    na pytanie:\r\n\r\nCzy do faktury elektronicznej można wystawić \"papierową\"
    korektę?!"
- id: 24720
  author: Patrys
  author_url: http://room-303.com/
  date: '2010-01-06 09:44:20 +0100'
  date_gmt: '2010-01-06 08:44:20 +0100'
  content: "vbert:\r\n\r\nMożna, ale trzeba na fakturze uzasadnić taką konieczność
    (pierwszeństwo ma korekta elektroniczna)."
- id: 24723
  author: Tomek
  author_url: ''
  date: '2010-01-07 02:19:00 +0100'
  date_gmt: '2010-01-07 01:19:00 +0100'
  content: A co jeżeli ktoś ma nadane polskie obywatelstwo? Przecież wtedy PESEL nie
    będzie chyba zawierał daty urodzenia, tylko datę nadania? Oczywiście pewno się
    mylę, tak tylko spekuluję :)
---
<p>Jak wszyscy, to ja też. Tylko nieco bardziej przyziemnie. Nie życzę sobie nowych startupów, chrupiących podkładek i web3.0.</p>

<p>Chciałbym przede wszystkim, żeby nasze wspaniałe prawo zaczęło nadążać za realiami, a nie tylko szukać nowych stanowisk pracy dla urzędników. Żeby prawodawcy obudzili się jutro z potężnym kacem i w chwili refleksji pomiędzy Ibupromem a sedesem zadali sobie jedno zajebiście ważne pytanie: <q>po jaką cholerę?</q></p>

<ul>
<li><p>Dlaczego faktura elektroniczna wymaga podpisu kwalifikowanego, gdy na papierowej nie potrzeba nawet pieczątki?</p></li>
<li><p>I po co nam instytucja faktury elektronicznej, wszak istotę faktury VAT stanowi jej zawartość, nie forma. Czy powinniśmy spodziewać się oddzielnej regulacji <q>faktury na różowym papierze z logo firmy w prawym górnym rogu</q>?</p></li>
<li><p>Po co nam <a href="http://room-303.com/blog/2008/05/06/podpisywanie-elektronicznych-podan/">imienny certyfikat</a> przy składaniu podań? Przecież to sprzętowy odpowiednik podpisu potwierdzonego notarialnie (choć ustawa jest innego zdania, bo notariusze z czegoś żyć muszą), a wymagamy go w miejscach, które tradycyjnie parafuje się rozmazanymi bazgrołami.</p></li>
<li><p>Dlaczego jednostki państwowe i podległe resortom państwa demokratycznego, finansowanego z moich pieniędzy, mogą legalnie zamówić oprogramowanie z wyłącznym prawem użytku (co powoduje, że dwa resorty płacą dwa razy za to samo)?</p></li>
<li><p>Dlaczego w ogóle wolno im zamówić wykonanie oprogramowania od podstaw w taki sposób, że państwo (nawet sama instytucja rządu, nie wspominając o obywatelach) nie posiada żadnych praw do dysponowania powstałym w ten sposób kodem? Czy da się ich ustawowo zmusić do użycia jednej z <a href="http://www.opensource.org/licenses/alphabetical">licencji zaakceptowanych przez OSI</a>?</p></li>
<li><p>Czemu każdy urząd &mdash; nawet w wersji elektronicznej &mdash; wymaga ode mnie podania wszelkich danych osobowych do pokolenia wstecz, podczas gdy jedna z pierwszych rubryk to PESEL? Czy w dobie szczególnej ochrony danych osobowych każdy urzędnik musi wiedzieć, gdzie mieszkam i jak ma na drugie imię mój ojciec? I czemu zaraz obok pola na PESEL muszę podać datę urodzenia?</p></li>
</ul>
