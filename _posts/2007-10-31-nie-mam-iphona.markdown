---
layout: post
status: publish
published: true
title: Nie mam iPhona
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 413
wordpress_url: http://room-303.com/blog/2007/10/31/nie-mam-iphona/
date: 2007-10-31 15:29:41.000000000 +01:00
categories:
- varia
- usability
tags: []
comments:
- id: 8628
  author: nbw
  author_url: http://enbewu.net/blog/
  date: '2007-10-31 15:44:00 +0100'
  date_gmt: '2007-10-31 14:44:00 +0100'
  content: miałem pisać polemikę z iphonem po lekturze riddle'a, ale udało Ci się
    poruszyć niemal wszystkie kwestie (o dziwo, bo to ja tutaj od samego początku
    niespecjalnie zachwycałem się iphonem), które mnie odpychają od urządzeń typu
    iphone czy ipod touch.
- id: 8629
  author: Adamh
  author_url: http://hoscilo.pypla.net
  date: '2007-10-31 16:05:15 +0100'
  date_gmt: '2007-10-31 15:05:15 +0100'
  content: Jestem użytkownikiem iPhone'a (ogólnie jestem gadżeciarzem, jak określają
    mnie znajomi) i od strony użytkownika muszę przyznać, że iPhone to najbardziej
    dopracowane urządzenie jakiego w życiu używałem (trochę ich przez moje ręce się
    przewinęło). Wszystko tam po prostu działa, a to jak renderuje WWW i dobiera odpowiednie
    divy do powiększenia jest niesamowite. Znam wielu sceptyków ale nikt z moich znajomych
    po faktycznej zabawie z tym urządzeniem nie powiedział, że to szit.
- id: 8630
  author: Patrys
  author_url: http://room-303.com/blog/
  date: '2007-10-31 16:23:51 +0100'
  date_gmt: '2007-10-31 15:23:51 +0100'
  content: Nie napisałem, że to szit. Napisałem, że moje oczekiwania lepiej zaspokaja
    kilka urządzeń, z których każde ma dla mnie przewagę nad iPhonem.
- id: 8631
  author: Adamh
  author_url: http://hoscilo.pypla.net
  date: '2007-10-31 16:49:50 +0100'
  date_gmt: '2007-10-31 15:49:50 +0100'
  content: "Ależ nie twierdzę, że napisałeś, że to szit.\r\nZgadzam się z wielkim
    minusem za brak wsparcia dla czegokolwiek poza OSX/Windows - sam iTunes nie jest
    zły oby tylko była wersja pod *niksy."
- id: 8632
  author: Bartek
  author_url: http://magiczneseo.jogger.pl
  date: '2007-10-31 17:33:54 +0100'
  date_gmt: '2007-10-31 16:33:54 +0100'
  content: Świetny post, dziękuję.
- id: 8633
  author: xyz
  author_url: ''
  date: '2007-10-31 20:29:10 +0100'
  date_gmt: '2007-10-31 19:29:10 +0100'
  content: "Chociaż podobają mi się produkty firmy Apple a szczególnie MB, to jednak
    nie skusiłbym się na iPhona. Powód? Nie lubię jak wyświetlacz ma na sobie odciski
    palców ;)\r\nA K800i mam od zeszłego roku i sprawuje się nieźle, dżoj jak na razie
    się trzyma, jednak bardzo brakuje mi Wi-Fi..."
- id: 8634
  author: Riddle
  author_url: http://perfectionorvanity.com
  date: '2007-10-31 21:40:55 +0100'
  date_gmt: '2007-10-31 20:40:55 +0100'
  content: Xyz, jeśli nie spoglądasz na ekran pod kątem (wydaje mi się, że większym
    niż 30°) to tłustych odcisków nie widać.
- id: 8635
  author: dENO
  author_url: http://deno.pl
  date: '2007-10-31 21:41:26 +0100'
  date_gmt: '2007-10-31 20:41:26 +0100'
  content: "Czytales moze, co napisal o iPhonie maddox? :] Polecam lekture.\r\n\r\nhttp://www.thebestpageintheuniverse.net/c.cgi?u=iphone"
- id: 8639
  author: bazyl
  author_url: http://blog.bazyl.net
  date: '2007-11-01 20:21:51 +0100'
  date_gmt: '2007-11-01 19:21:51 +0100'
  content: Mam k800i od roku. Już joystick nie działa :P Bardzo szybko zżera też baterię.
    Smutna sprawa w sumie.
- id: 8647
  author: sprae
  author_url: http://sprae.openid.pl/
  date: '2007-11-03 05:32:23 +0100'
  date_gmt: '2007-11-03 04:32:23 +0100'
  content: "W odróżnieniu od powyższych jestem posiadaczem N800 od jakiegoś czasu.
    I co do filmów to nie jest tak źle jak sobie to wyobrażasz (dobre odwzorowanie
    kolorów, szeroki kąt widzenia [iphone przegrywa], spora rozdzielczość). Oglądałem
    kilka w podróży i nie jest mi z tym źle. Cała reszta aplikacji nie jest 'powalająca',
    za to czego mi brakuje staram się implementować w Pythonie (bindingi są ok). Na
    razie czekam na OS2008 w którym zagości cairo [jak tu bez niego robić canvasy
    ;)].\r\nGratuluje otwartego podejścia. Myślę, że nie pożałujesz."
- id: 8672
  author: Artanis
  author_url: ''
  date: '2007-11-09 14:37:46 +0100'
  date_gmt: '2007-11-09 13:37:46 +0100'
  content: Hm, tez mam w planach N810, ale do tego czasu moze cos ciekawszego sie
    zdarzy. Takze zastanawialam sie nad zakupem iPhone, ale jednak pozostane przy
    mojej nokii, ewentualnie zmienie sobie na model z i. iPhone ladne cacko, ale za
    te pieniadze mozna kupic cos ciekawszego - przynajmniej jesli chodzi o funkcje.
- id: 9932
  author: rattkin
  author_url: ''
  date: '2007-11-19 23:10:27 +0100'
  date_gmt: '2007-11-19 22:10:27 +0100'
  content: "Fantastyczny wpis. Poziom przedszkolaka :\r\n\r\nWytykasz iPhonowi dwie
    rzeczy - ze niby zamknietosc oraz detal, zwiazany z przewijaniem. Bardzo to rzetelne.
    Zamknietosc : argument klamliwy, bo w lutym wyjdzie SDK. A ze telefon obecnie
    jest przeznaczony na rynki inne niz polski? Takie Steve'a swiete prawo i moze
    sobie robic co chce. Nam pozostaje dziekowac madrzejszym od nas (Ciebie) ludziom,
    ktorym sie udalo shackowac baseband i dzieki ktorym uzywanie iPhone jest mozliwe.
    iPhone nie jest iPodem. To tylko jedna z jego funkcji. Jesli istotnie clickwheel
    jest taki wazny, to na szczescie wlasnie sa jeszcze iPody wczesniejszych generacji.
    To tak jakby powiedzieć, że sie nie lubi linuxa bo suwak do głośności w KDE jest
    jakis krzywy. Owszem można, nie?\r\n\r\nKazdy ma swoje gusta i tutaj nie ma co
    dyskutowac, ale zaslanianie sie N810 albo Sony Ericssonem (ktory kompletnie juz
    wypadl z obiegu w tej piaskownicy) to żenada. Lepiej juz bylo napisac ze Ci sie
    iPhone nie podoba i już. Wiedz tylko, że każdy użytkownik iPhone'a na swoim urzadzonku
    bedzie n razy bardziej produktywny niz Ty na ericssonie. I nie musi pakować sobie
    do obszernych kieszeni urządzenai wielkości zeszytu."
- id: 10258
  author: koszalin
  author_url: ''
  date: '2007-11-21 09:09:32 +0100'
  date_gmt: '2007-11-21 08:09:32 +0100'
  content: "zgadzam sie z toba rattki!!!!!! jestem posiadaczem iphona i n810 i iphon
    jest o 100 razy lepszy... o wydajnosci juz nie wspomne. filmy moim zdaniem lepiej
    wychodza na iphonie  mimo mniejszego wyswietlacza. gdy wychodze ze znajomymi na
    miasto z nokia i iphonem jedna kieszen mam normalnych rozmoiarow(bo jest w niej
    iphon) a druga jest pusta bo n810 nosze w siatce albo plecaku!!!1 haha taka jest
    prawda jest ooogggggrrrrommnaa i ciezka. teraz przyszedl czas na urzadzenia male
    poreczne, lekkie i z wysmienita ergonomia. nokia wygrywa tyklo w tedy gdy komus
    chce sie nosic pustaka w kieszeniu.\r\n\r\n\r\npozdrawia    a nokie wlasnie sprzedaje"
- id: 10804
  author: Riddle
  author_url: http://perfectionorvanity.com
  date: '2007-11-23 21:01:05 +0100'
  date_gmt: '2007-11-23 20:01:05 +0100'
  content: ci wyzej to tak na serio? :|
- id: 14825
  author: szybkilopez
  author_url: ''
  date: '2008-02-01 13:30:20 +0100'
  date_gmt: '2008-02-01 12:30:20 +0100'
  content: Witam, może ktos chcialby sie zamienic na iphone? ja daje se w580i lub
    nokie n73
---
<p><a href="http://offtopic.jogger.pl/2007/10/30/iphone-pod-lupa/">Riddle pisał o iPhonie</a>. Starał się przedstawić swoje stanowisko obiektywnie, czy mu się to udało — nie mnie oceniać. Chciałem za to napisać coś o elektronice użytkowej z mojego punktu widzenia.</p>

<h4>Nie mam iPhona</h4>

<p>Nosiłem się z zamiarem jego zakupu jeszcze w sierpniu. Na przełomie września i października, firma, której nazwę na nasz ojczysty można by przetłumaczyć jako <q>smutek,</q> zapowiedziała, że owa <q>jednoczesna premiera nowych urządzeć na rynkach wszystkich krajów</q> oznacza mniej więcej tyle, że w Polsce iPod Touch pojawi się nie wcześniej niż w grudniu, a iPhone może kiedyś się pojawi. W tym momencie zrezygnowałem też z zakupu nowego iPoda.</p>

<h4>Coś mnie powstrzymało</h4>

<p>Szybko okazało się bowiem, że nowe urządzenia działają tylko pod kontrolą iTunes. W przypadku iPoda jest to tylko kwestia aktualizacji algorytmów zapisujących iTunesDB (Apple dodało dwie sumy kontrolne) w stabilnych wersjach oprogramowania. W przypadku iPhona oznacza to konieczność uprzedniego <q>odceglenia</q> sprzętu, co oznacza także pożegnanie się z naprawami gwarancyjnymi.</p>

<p>Nie jestem aż tak wielkim fanem rozwiązań firmy z nadgryzionym jabłkiem w logotypie. Apple to użyteczność, zaś ta ostatnia nie kojarzy mi się ze ściąganiem sprzętu z eBaya i koniecznością crackowania go przez <abbr title="Secure Shell">SSH</abbr>. Jestem szczęśliwym posiadaczem drugiego już iPoda Nano (kolejno pierwsza i druga generacja) i nie wymaga on ode mnie niczego ponad podłączenie go do komputera. Razem z innymi zwolennikami oprogramowania opensource staraliśmy się, żeby korzystanie z iPoda było tak samo przyjazne na platformach *niksowych. W przypadku nowych urządzeń, Apple nam to utrudnia.</p>

<h4>Nie żałuję</h4>

<p>Mam przyjemność znać posiadaczy zarówno iPhona, jak i iPoda Touch. Jedni i drudzy posiadają również starsze modele iPodów, co pozwala lepiej ocenić zmiany. Nazwanie iPhone produktem rewolucyjnym to stanowcza przesada. Ewolucyjnym — a i owszem, do rewolucji wymagana jest jednak innowacja.</p>

<p>Wszyscy użytkownicy dotykowych urządzeń — niczym jeden mąż — narzekają na brak kółka. Kocham swój click wheel. Pozwala mi sterować iPodem w kieszeni za pomocą jednego palca. Pozbycie się płynnego przewijania precyzyjnym kółkiem na rzecz dotykowego suwaczka długości paru centymetrów jest dla mnie ogromnym krokiem wstecz w dziedzinie interfejsu przenośnych odtwarzaczy. Jeśli 30-minutowy podcast podzielić na 200 pikseli suwaczka, szybko okaże się, że przewinięcie pliku o mniej niż 10 sekund wymaga precyzji na poziomie jednego piksela.</p>

<h4>Co zamiast?</h4>

<p>Dziś planuję już zakup <a href="http://www.nseries.com/index.html">Nseries</a> N810 — urządzenia otwartego, działającego pod kontrolą wolnego oprogramowania. Sprzęt? <abbr title="Global Positioning System">GPS</abbr>, sieć bezprzewodowa, Bluetooth, czytnik kart i ekran dotykowy. A do tego system oparty o GNU/Linux, Maemo, Avahi (protokół Bonjour, którym Riddle zachwycał się w komentarzach) i pełna swoboda doboru aplikacji (w tym przeglądarki oparte o Gecko i WebKit).</p>

<p>Oczywiście jest też pełne wsparcie dla multimediów, ale nie będę o nim wspominał, bo dla mnie ekran 5" to o co najmniej 20" za mało, żeby oglądać na nim filmy. Moje oko cieszy od niedawna ciekłokrystaliczny 32", do którego podłączone są PlayStation 2 i odtwarzacz Kiss DP-1000. Ten ostatni kupiłem dawno temu i gdybym miał dziś wybierać, zdecydowałbym się na któryś z droższych modeli Kissa — brakuje nieco obsługi sieci. Do słuchania muzyki używam iPoda Nano, a z przesiadką na jakikolwiek telefon poczekam. I będę tak czekać, aż do masowej produkcji wejdą słuchawki studyjne z mikrofonami dla telefonów.</p>

<p>Właśnie, co z telefonem? Cóż, jako wierny fan Sony Ericssona, przedwczoraj zmieniłem wysłużonego K700i na nieco nowszy <a href="http://www.sonyericsson.com/spg.jsp?cc=pl&amp;lc=pl&amp;ver=4000&amp;template=pip1&amp;zone=pp&amp;pid=10407">K800i</a>. Tutaj, w przeciwieństwie do iPhona, 3G działa ;)</p>
