---
layout: post
status: publish
published: true
title: Indiana Jones i człowiek z UFO
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 448
wordpress_url: http://room-303.com/blog/?p=448
date: 2008-05-26 15:40:24.000000000 +02:00
categories:
- varia
tags: []
comments:
- id: 19820
  author: Ania
  author_url: http://ania.jogger.pl
  date: '2008-05-26 16:58:58 +0200'
  date_gmt: '2008-05-26 15:58:58 +0200'
  content: "Szczerze powiedziawszy wolę podstarzałego Harrisona Forda (gdyby tak wszyscy
    się tak trzymali w tym wieku!) niż innego młodszego aktora zamiast niego. I to
    mówię ze świadomością tego, że prędzej czy później pojawi się kontynuacja serii.\r\nOstatecznie
    zapomniałeś też o tym, że Spielbergowi i Lucasowi nic nie odbiło, jak sami twierdzą
    - zrobili czwartą część dla przyjemności. Widocznie nie dla Twojej, ale od tego
    masz kobietę i piwo :)"
- id: 19821
  author: maciek
  author_url: ''
  date: '2008-05-26 18:21:19 +0200'
  date_gmt: '2008-05-26 17:21:19 +0200'
  content: 'Pozwole sie nie zgodzic. Dla mnie przygody Indiany zawsze byly kiczowate
    i naiwne... i bardzo mi sie to podobalo :-) Fabula stala na drugim planie, liczylo
    sie natomiast: Indiana Jones rzecz jasna, wchodzenie do jakiejs jaskini/ruin/whatever,
    artefakty, kapelusz, bicz. Wszystko to bylo w najnowszej czesci. Moim zdaniem
    7/10, ale warto byly wydac te 18 zl.'
- id: 19822
  author: riddle
  author_url: http://riddle.pl/
  date: '2008-05-26 19:46:47 +0200'
  date_gmt: '2008-05-26 18:46:47 +0200'
  content: Pff, chyba nie pamiętasz o czym były poprzednie części. Indiana Jones to
    kino pełne humoru, przygody i jak napisał kolega wyżej, kiczu. Jak mi powiesz,
    że zastrzelenie wymachującego szablą Araba nie było dennie śmieszne i nie definiuje
    Indiego, to równie dobrze mogłeś nie iść do kina. Bo po co. :]
- id: 19825
  author: grizz
  author_url: http://grizz.pl
  date: '2008-05-26 20:54:20 +0200'
  date_gmt: '2008-05-26 19:54:20 +0200'
  content: "Ocena filmu to sprawa bardzo indywidualna, mi osobiście (jak i znajomym
    z którymi w kinie byłem) film się podobał i to bardzo.\r\nDzieło autorstwa Spilberga&amp;Lucasa
    utrzymało klimat poprzednich części, a zachłyśnięcie efektami specjalnymi wcale
    tak nachalne nie było - przynajmniej w porównaniu do innych superprodukcji z Krainy
    Snów.\r\n\r\nFilm sprawił mi masę radochy, jak mało który ostatnio... akcja, akcja,
    ciągłe napięcie... a scenariusz... i tak lepszy niż np w Skarbie Narodów... -
    to chyba się liczy w takim kinie - zabawa!\r\n\r\nJeszcze odnośnie tytułu - wielu
    ludzi czepia się tego UFO... ale krcze z drugiej strony w poprzednich częściach
    mieliśmy Arkę Przymierza! Tutaj po prostu, zamiast kolejnego odwoływania się do
    starych mitów odwołano się do Danikena ;)"
- id: 19827
  author: harnir
  author_url: http://harnir.net/
  date: '2008-05-26 21:19:30 +0200'
  date_gmt: '2008-05-26 20:19:30 +0200'
  content: Jak to mój szwagier skomentował - Indy IV jest jak Quake 4 - fajnie się
    ogląda, ale nie ma w tym nic nowego. :-)
- id: 19834
  author: EdgeCrusher
  author_url: http://www.mapness.net
  date: '2008-05-27 09:07:16 +0200'
  date_gmt: '2008-05-27 08:07:16 +0200'
  content: "Gdzieś przebiło mi się bardzo fajne porównanie (niestety nie mogę odnaleźć
    strony źródła). Najnowsza część przygód dr Jonesa jest jak batonik - nie jest
    to wykwintne danie, jest słodki (czasem aż mdli) i przypomina o dzieciństwie.
    \r\n\r\nIdę dziś na batonik. Rewelacji się nie spodziewam ale może będzie choć
    trochę powyżej Mrocznego Widma..."
- id: 19841
  author: Hoppke
  author_url: http://repo.dobremiasto.net/
  date: '2008-05-27 15:19:48 +0200'
  date_gmt: '2008-05-27 14:19:48 +0200'
  content: "Indy jest jaki jest. Mi nie wydaje się, by odstawał jakoś od poprzednich
    części... i może w tym szkopuł? Na serię tę patrzę tak samo, jak na gry komputerowe
    -- do tych sprzed iluś tam lat mam silny sentyment, zwłaszcza gdy łączą się okresem
    szczeniactwa i ogólnie radosnej młodości. Magia poprzednich części nie może zaistnieć
    w oderwaniu od ich epoki, a ta istnieje teraz głównie w naszych głowach.\r\n\r\nTak
    samo myślę np. o \"zarąbistym\" Flashbacku czy Dune2, które wg. aktualnych standardów
    zarąbiste wcale nie są.\r\n\r\nObejrzałem niedawno przypadkiem parę wyrywków z
    Indiego i Arki. Np. ten, gdy jakimś świecznikiem rozkuwa podłogę kościoła w rytm
    pieczęci bibliotekarza. Albo ta Niemra drąca się \"Alaaaarm!\" gdy Indie pokazuje
    jej się w obrotowym kominku.\r\n\r\nTo naprawdę nie była inna jakość, tylko czasy
    były inne i inaczej to odbieraliśmy.\r\n\r\nJakiś czas temu obejrzałem sobie też
    np. stare i nowe odcinki gwiezdnych wojen, i gdy popatrzysz na to krytycznie,
    to w starych nie ma żadnej magii ani większej głębi. Sentyment to dorabia. Młody
    fan GW będzie się np. tak samo krzywił na widok obwarzanków Lei jak Ty na widok
    Jar-Jara. Jar Jar to twór zrobiony pod merchandising, ale równie żenujące były
    też Ewoki.\r\n\r\nNo i im dalej w pamięci coś tkwi, tym mocniej to idealizujemy.
    Tak mi się wydaje..."
- id: 19844
  author: abec
  author_url: ''
  date: '2008-05-28 08:37:19 +0200'
  date_gmt: '2008-05-28 07:37:19 +0200'
  content: "Ech, jak dla mnie nie jest dobrze.\r\nScenarzyści przekombinowali. \r\nBardzo
    mi się podobało nawiązanie do pierwszej części (magazyn i Arka w nim) - spodobało
    mi się to już w trailerze. Ale: nie pamiętam aż tak dokładnie \"Poszukiwaczy...\"
    ale byłem przekonany, że magazyn jest brytyjski, a nie amerykański, a tu?\r\n\r\nPo
    przemyśleniu (i poczytaniu innych opinii) stwierdzam, że pomysł na UFO nie był
    jakoś strasznie kretyński - bo nie było tu przegięcia. UFO jest jedynie skarbnicą
    wiedzy, podobnie, jak wielkimi skarbami był Graal, czy Arka.\r\n\r\nMam sporo
    uwag co do tego filmu, zauważyłem też sporo pozytywów, np. ciekawe odwrócenie
    roli Indiego w rodzinnym duecie, na czele z ostatnią sceną z kapeluszem - bałem
    się, że aż tak tandetnie scenarzyści otworzą sobie furtkę do kontynuacji, ale
    Ford z właściwym sobie wdziękiem, temu zapobiegł.\r\n\r\nOstateczne wrażenie jest
    jednak takie sobie. Może nie powinno się odgrzewać takiej legendy?\r\nW ostatnich
    latach bardziej porywający byli Piraci z Karaibów - ale stworzeni od zera.\r\nJames
    Bond też się broni (no, Casino Royale z trudem), ale on dawno przekroczył granice
    absurdu.\r\nA tu - Legenda, klasyka - tfu, twórca! gatunku filmów przygodowych
    wtłoczony w ramy dzisiejszych trendów."
- id: 19848
  author: bazyl
  author_url: http://blog.bazyl.net
  date: '2008-05-28 12:56:41 +0200'
  date_gmt: '2008-05-28 11:56:41 +0200'
  content: "Danikenowskie nawiązanie jest słuszne. Bo Daniken, co by nie gadać, fantastą
    jest znakomitym i gdyby nie był tak zewangelizowany, to filmy i książki sci-fi
    mógłby robić taśmowo i z pełnym powodzeniem :D\r\n\r\nZ drugiej strony przeczytałem
    komentarze i zepsułem sobie film, bo teraz wiem już o czym. A obejrzę i tak.\r\n\r\nTak
    o."
- id: 20313
  author: yanoo
  author_url: http://dudulski.pl/
  date: '2008-06-27 13:04:40 +0200'
  date_gmt: '2008-06-27 12:04:40 +0200'
  content: eee, przecież 4ka jest dokładnie taka jak poprzednie części. czepiasz się
    ;] kompleks młodości, czy jak to tam nazywają - "za moich czasów to..." ;]
---
<p>Dokładnie tak, Zbigniew Nienacki mógłby spokojnie napisać lepszy scenariusz do czwartej części przygód Indiego. To, co zrobili panowie Lucas i Spielberg powinno nazywać się <q>Indiana Jones i efekty komputerowe.</q> Czy jestem zawiedziony? Jestem, w końcu piszę o filmie na blogu o komputerach.</p>

<p>Wybraliśmy się do kina na premierę. Nikt nie nastawiał się raczej na arcydzieło, ja mimo to się zawiodłem. George Lucas ma jakiś wyjątkowy talent do niszczenia swoich własnych serii. Nie pozwolił spokojnie umrzeć Gwiezdnym Wojnom, dobijając je po latach infantylną trylogią dla dzieci, strzelił też w plecy staruszkowi Henriemu. W podobnym stylu.</p>

<p>Co uderza praktycznie od początku, to próba udowodnienia, że Ford nagle przeżywa drugą młodość. Nie przeżywa, co widać w scenach, gdzie sam zdecydował się robić za kaskadera. Dalej mamy mglisty zarys fabuły, która jest chyba zlepkiem przypadkowo pociętych scenariuszy, z których panowie nie byli zadowoleni. Efekt pozwala przypuszczać, że prace nad scenariuszem wyglądały tak: <q>albo ta scena wejdzie, albo ja się pakuję i mam w dupie.</q></p>

<p>Nagłe zwroty w scenariuszu, jak <a href="http://blog.kurasinski.com/2008/05/24/kto-zabil-indiana-jones/">słusznie zauważył AK</a>, sprowadzają się do <q>jestem twoim ojcem, Luke.</q> Oczywiście, jeśli nie liczyć faktu, że poszczególne sceny nie mają ze sobą żadnego związku i łączy je tylko przeczucie wielkiego podróżnika. W efekcie dostajemy słodziutki zlepek kina familijnego à la Disney, a polewę stanowi wymuszony momentami humor i wizja emeryta koziołkującego kilometrami w lodówce na tle atomowego grzybka.</p>

<p>Wydaje mi się zwyczajnie, że panom Lucasowi i Spielbergowi odbiło na punkcie efektów komputerowych. Być może zakładają, że skoro miliony zakochały się w plastikowych stateczkach na sznurkach, znanych z Nowej Nadziei, to zrobienie całego filmu na komputerze uczyni ich bogami? Zakrztusili się krzemem i własnym Industrial Light &amp; Magic. Tylko kto oglądał Gwiezdne Wojny dla efektów, kiedy obok leżał Tron? I właśnie takie Trony nam teraz serwują. Ładne, plastikowe, o smaku oranżadki Helena, która nawet nie leżała nigdy na jednej półce z owocami.</p>

<p>Może ten film nie jest taki zły i gdyby nazywał się <q>John Doe i kosmici,</q> zostawiłbym go w spokoju. W końcu w porównaniu do takiego Eragona jest istnym arcydziełem. Nic nie poradzę, ale byłem fanem, a teraz muszę z przykrością stwierdzić, że fabularnie lepiej wyglądał serial o przygodach młodego Indiany Jonesa. Cóż, 19 lat zajęło stworzenie dwugodzinnego dzieła, w którym dobrego kina jest tyle, co w jednym odcinku MacGyvera (który lat ma grubo więcej). Słabo.</p>
