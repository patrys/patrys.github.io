---
layout: post
status: publish
published: true
title: Krzemowe kostki, czyli jak komputery zjadły RPG
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 780
wordpress_url: http://room-303.com/blog/?p=780
date: 2010-02-07 03:14:39.000000000 +01:00
categories:
- varia
- gry
tags:
- rpg
comments:
- id: 24822
  author: Jakub Piotr Cłapa
  author_url: http://jpc.jogger.pl
  date: '2010-02-07 20:00:49 +0100'
  date_gmt: '2010-02-07 19:00:49 +0100'
  content: 'A czy coś po Planescape: Torment było jeszcze warte uwagi? (pytam, bo
    dla mnie nic, ale może coś przeoczyłem)'
- id: 24824
  author: Patrys
  author_url: http://room-303.com/blog/
  date: '2010-02-07 21:06:50 +0100'
  date_gmt: '2010-02-07 20:06:50 +0100'
  content: "jpc:\r\n\r\nWrota Baldura 2, Fallout 2, Fallout 3, Dragon Age -- chociaż
    to już są gry typowo nastawione na walkę."
- id: 24825
  author: MareviQ
  author_url: ''
  date: '2010-02-07 22:05:31 +0100'
  date_gmt: '2010-02-07 21:05:31 +0100'
  content: "Jak dla mnie jeszcze drugi dodatek do pierwszego Neverwinter Nights się
    wybił ponad przeciętność, z jednego tylko powodu - nie trzeba było walczyć z ostatnim
    \"bossem\" żeby go pokonać - rozwiązanie które według mnie powinno być stosowane
    znacznie częściej.\r\n\r\nNiemniej boli mnie że na komputerach stosowany jest
    skrót RPG bez zastanowienia co on tak naprawdę znaczy. Tym bardziej że dawniej
    twórców RPG w wersjach cyfrowych ograniczała technologia i możliwości komputerów.
    Wydawałoby się że dzisiaj te ograniczenia nie powinny już mieć wpływu na komputerowe
    gry RPG, ale lata tej konwencji (biegaj, zabijaj, leveluj, powtórz) spowodowały
    że forma gier \"cRPG\" przestała być kwestią ograniczeń narzuconych przez technologię,
    a zaczęła być powszechnie przyjmowaną normą."
- id: 24838
  author: mru
  author_url: http://mru510.info
  date: '2010-02-12 10:08:16 +0100'
  date_gmt: '2010-02-12 09:08:16 +0100'
  content: Nostalgia? Za czasów Amisi nie spałem przez serię Ishar i starą Might &amp;
    Magic (pamięta ktoś siatkowane mapki poziomów w Secret Service?), a na podłodze
    robiło się Battletechy i Necromundy (z braku kasy za elementy lokacji robiły czasem
    meble), ech :]
- id: 24844
  author: Edek Kruszkowski
  author_url: http://mapvivo.com
  date: '2010-02-16 12:09:37 +0100'
  date_gmt: '2010-02-16 11:09:37 +0100'
  content: "No Patrys brawo! Zazdroszczę i podziwiam!\r\n\r\nSam też zabieram się
    ze znajomymi do powrotu. Nie udało się jak do tej pory ale powody są tutaj inne.
    Nikt z nas nie uciekł w cRPG, wszyscy za to gramy w planszówki. Ubaw niestety
    nie ten sam, ale w czasach prac, dzieci, kobiet i innych dziwnych obowiązków trudno
    jest spotkać się regularnie w tej samej ekipie by kontynuować kampanię (kolejną
    rozpoczętą). \r\n\r\nPlanszówki niestety swą praktycznością biją RPGa okrutnie.
    Spotykamy się, piwko, kostki, plansza. Po konsumpcji składamy się i można do tematu
    wrócić po tygodniu w innym składzie."
- id: 24845
  author: Patrys
  author_url: http://room-303.com/blog/
  date: '2010-02-16 12:20:25 +0100'
  date_gmt: '2010-02-16 11:20:25 +0100'
  content: "Edge:\r\n\r\nTo my jednak planszówki typy <a href=\"http://www.fantasyflightgames.com/edge_minisite.asp?eidm=5\"
    rel=\"nofollow\">Descent</a> bardziej. Takie na kilka godzin grania ;)"
- id: 25054
  author: Aralion
  author_url: ''
  date: '2010-05-29 14:43:38 +0200'
  date_gmt: '2010-05-29 12:43:38 +0200'
  content: "Witam. Ja mam lat 16 i zdecydowanie wole dobre gry RPG niż komputerowe.
    Niestety w moim otoczeniu nie znajduje nikogo kto by w to grał. Zwykle dostaje
    do wiadomości jakim to ja \"Lamusem\" jestem, tak więc pozostaje mi tylko sesje
    RPG przez internet.\r\n\r\nPozdrawiam."
- id: 25087
  author: czegoj
  author_url: http://www.krysztalyczasu.pl
  date: '2010-06-21 14:25:32 +0200'
  date_gmt: '2010-06-21 12:25:32 +0200'
  content: 'Zajrzałem i nie wierzę. Ludzie grający w Eye, Diablo, Pla­ne­scape czy
    produkcje typu Ishar nie dostrzegli piękna Kryształów Czasu. Nas ta gra zaraziła
    kiedy mieliśmy po naście lat i gramy do dziś kiedy większości już pojawiła się
    3 z przodu. Nie przeszkadzało nam to grać na komputerach, czy odkrywać piękno
    innych klasycznych RPG-ów: Wampir, Młotek, Adek itp. Nie dobrze - zajrzyjcie na
    www.krysztalyczasu.pl a może niektórym łezka w oku się zakręci lub zechce zrobić
    sobie mały powrót do przeszłości. Pozdrawiam'
---
<p>Kiedy byliśmy szczylami zupełnymi (pierwsze dwie klasy podstawówki), zagrywaliśmy się w Talizman, wtedy znany jedynie jako <q>Magia i miecz</q>. Gra wciągała, ale z czasem zaczęliśmy szukać odmiany. Advanced Dungeons &amp; Dragons okazało się strzałem w dziesiątkę, przynajmniej na jakiś czas.</p>

<p>Niedługo później zaczęliśmy swoje pierwsze eksperymenty z <q>poważnymi</q> RPG. Eksperymenty to dobre określenie, bo pierwsze spotkania dziesięciolatków z odbitym na ksero podręcznikiem do Warhammera (po angielsku) były dość nieporadne.</p>

<p>Szybko jednak rozkręciliśmy się na tyle, że granie nie wymagało już posiłkowania się słownikiem (jeśli chodzi o angielski, to wszyscy byliśmy samoukami). W 1991 pojawiły się kserówki z tłumaczeniem Cyberpunka 2020. Na jakiś czas Warhammer poszedł w odstawkę &mdash; przynajmniej jeśli chodziło o gry fabularne, bo figurki do bitewniaka skutecznie uszczuplały skromne zasoby finansowe całej grupy.</p>

<p>Oczywiście grywaliśmy również na komputerze, ale ówczesne RPG dzieliły się na te z fabułą (jak np. Kult) i na te z <em>tabelkami</em> (jak Eye of the Beholder). Nikomu wtedy nie przyszło do głowy kojarzyć role-play'u z paskiem doświadczenia.</p>

<p>W papierowe gry fabularne graliśmy dużo i często, bo nie mieliśmy praktycznie żadnych obowiązków. W naszym repertuarze gościły kolejne systemy (Zew Cthulhu, Wampir: Maskarada), było dobrze. Gdzieś w tamtym czasie, na łamach pisma Magia i Miecz, pojawił się dziwoląg, który według obecnych standardów ktoś nazwać mógłby <q>klasycznym RPG</q>: <em>Kryształy Czasu</em>. Po raz pierwszy postać mistrza gry została sprowadzona do roli krupiera, który miał jedynie pilnować, by akcje graczy były zgodne z odpowiednimi tabelkami. Po jednej sesji daliśmy sobie spokój i wróciliśmy do tradycyjnych systemów.</p>

<p>Niestety, pod koniec podstawówki grupa się rozpadła i na jakiś czas szlag trafił granie. Kolejną ekipę znalazłem dopiero rok później. Pograliśmy razem niemal trzy lata, po czym nasze drogi się rozeszły.</p>

<p>W tym czasie komputerowe gry RPG poszły naprzód. Diablo stało się kamieniem węgielnym gatunku hack&amp;slash, jednak z grami fabularnymi nie łączyło go zbyt wiele. Za ciosem poszły jednak genialny Fallout oraz Wrota Baldura, które wielu stawia za przykład RPG idealnego. Ci ostatni chyba nie wiedzą, że prawdziwa perełka ukazała się dopiero w roku kolejnym. Mowa oczywiście o Planescape: Torment, który w cudownie odświeżający sposób zerwał z klasycznie pojmowanym światem fantasy.</p>

<p>Mijały lata, a mi coraz trudniej było wrócić do papierowych RPG. Zdecydowana większość napotkanych graczy zdawała się traktować gry fabularne jak salonową wersję Diablo. Nie było już istotne, w jaki system gramy. Liczyło się to, żeby mieć wysokie wszystkie statystyki na karcie postaci. Nadeszły czasy, kiedy każdy rybak znał kung-fu, każdy chłop pisał w minimum trzech językach, a najczęstszym pytaniem do mistrza gry stało się <q>kiedy będziemy zabijać potwory?</q></p>

<p>Innymi słowy historia zatoczyła pełne koło. Papierowe RPG wróciło do mojego punktu wyjścia, czyli ADnD. Komputery pozbawiły RPG dwóch pierwszych literek, została sama gra. Gra w licytowanie się na statystyki i dyskutowanie z mistrzem gry na temat tego, czy poziom 9 danej cechy oznacza już <em>megazajebistość</em>, czy może warto jeszcze rzucić kostką.</p>

<p>Na szczęście niektóre historie mają szczęśliwe zakończenia i za namową <a href="http://jakotwojprawnik.com/">swojej wspaniałej kobiety</a> wracam powoli do grania w środowisku graczy, którzy cenią sobie również fabułę. Którzy potrafią rzuty kostką ograniczyć do absolutnego minimum i prowadzić przygody w duchu podręcznika, a nie traktując dosłownie każde jego zdanie. Męczymy nawet Google Wave z <a href="http://gsc.stricte.net/">Ciepłym</a> i <a href="http://najpiekniejszyreaktor.blogspot.com/">Zenem</a>, próbując użyć go jako platformy do grania. A nuż uda się wziąć odwet na komputerach? Jest nadzieja.</p>
