---
layout: post
status: publish
published: true
title: 'Prawnicy są zgodni: Global GPRS wywołuje myśli samobójcze*'
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 466
wordpress_url: http://room-303.com/blog/?p=466
date: 2008-08-26 23:18:16.000000000 +02:00
categories:
- varia
- software
- synprezesa
tags: []
comments:
- id: 21159
  author: Marcin
  author_url: http://iworks.pl/
  date: '2008-08-27 00:06:40 +0200'
  date_gmt: '2008-08-26 23:06:40 +0200'
  content: Bajera. Po prostu bajera.
- id: 21161
  author: Aśka
  author_url: ''
  date: '2008-08-27 00:42:54 +0200'
  date_gmt: '2008-08-26 23:42:54 +0200'
  content: Ja akurat(mimo, iż prawnik wychodzi ze mnie często i nie tylko w pracy),
    nie zgadzam się z tą teorią o myślach samobójczych. Śmiem nawet twierdzić, że
    temat mógł być powodem niespodziewanej radości, wszak nie każdy dzień przynosi
    takie niespodzianki ;)
- id: 21165
  author: Paweł Tkaczyk
  author_url: http://paweltkaczyk.midea.pl
  date: '2008-08-27 06:24:35 +0200'
  date_gmt: '2008-08-27 05:24:35 +0200'
  content: Drugi Arnold nam rośnie? ;) Będę Ci posyłał paczki do więzienia...
- id: 21166
  author: mt3o
  author_url: ''
  date: '2008-08-27 06:34:07 +0200'
  date_gmt: '2008-08-27 05:34:07 +0200'
  content: "Starą i sprawdzoną praktyką propagandową jest przykrywaniem wpadek ciekawszymi,
    bardziej zaskakującymi wydarzeniami. Tymczasem pan Dariusz zamiast wydać nową,
    wyślicznioną, wolną i otwartą (co zaskoczyłoby wszystkich) wersję swojego programu
    (o czym dyskutowałyby panie w windzie, ops blogerzy na blogach), angażuje się
    w spór z Patrysem który zdaje się bardziej służy Patrysowi niż panu Dariuszowi.
    A tymczasem w blogosferze i na forach internetowych krąży dalej informacja, że
    Patrys został pozwany za podważenie kompetencji pana Dariusza... \r\n\r\nJak to
    jest tak sobie samemu bramkę strzelać? Ma to jakiś wyższy cel, czy to tylko sztuka
    dla sztuki?"
- id: 21167
  author: express
  author_url: ''
  date: '2008-08-27 07:58:38 +0200'
  date_gmt: '2008-08-27 06:58:38 +0200'
  content: "Przykro to czytać.\r\nZastanawiam się, co to za prawnik, który twierdzi,
    że adresat nie może upublicznić treści listu, który otrzymał (szczególnie, że
    jak piszesz, nie ma między wami żadnej odrębnej umowy w sprawie ochrony tej korespondencji).
    \r\n\"Takie będą opinie prawne w Rzeczypospolitej, jak ich prawników chowanie\".\r\n\r\nJeżeli
    pan Dariusz podpiera się takimi specjalistami, to rzeczywiście - prześmiewcze
    podejście do tematu jest jak najbardziej na miejscu.\r\n\r\nKwestia licencji -
    programu nie znam i nie widziałem, ale ukrywanie licencji w sposób, który opisałeś
    był już piętnowany - nawet w Microsofcie. To jest powód, dla którego wbrew swoim
    chęciom muszą przyjmować zwroty swojego oprogramowania także po otwarciu pudełka."
- id: 21168
  author: harnir
  author_url: http://blog.harnir.net/
  date: '2008-08-27 08:10:58 +0200'
  date_gmt: '2008-08-27 07:10:58 +0200'
  content: Szczena opada, czyta się to jak jakiś serial kryminalny, ciekawe czy będą
    kolejne odcinki. ;-)
- id: 21169
  author: http://webbricks.blogspot.com/
  author_url: http://webbricks.blogspot.com/
  date: '2008-08-27 09:08:54 +0200'
  date_gmt: '2008-08-27 08:08:54 +0200'
  content: "Nie jestem prawnikiem i może dlatego fajnie czyta mi się tą historię,
    a jedyny wniosek jaki wysunąłem (właściwie pytanie): dlaczego pan Dariusz i jego
    super-adwokat nie wysłali jeszcze pozwu, skoro są tacy pewni wygranej? (a może
    wysłali i cała historia nie jest nam znana?)\r\nps. A za to, że pan Dariusz istnieje
    i jest jaki jest - składam dziękczynienia. Bo już stęskniłem się za typowymi dla
    Patrysa, dowcipnymi postami... bardziej są interesujące niż krótkie notki o jakichś
    programach, które Patrys uważa za interesujące (no offence ;))\r\nDlatego z całego
    serca proszę: Panie Dariuszu, nie poddawaj się Pan! Joe monster i wykop już mi
    się znudziły - ratuj!"
- id: 21170
  author: CoSTa
  author_url: http://costa.kofeina.net
  date: '2008-08-27 09:11:06 +0200'
  date_gmt: '2008-08-27 08:11:06 +0200'
  content: O, przygód ciąg dalszy. Patrys, weź no może namów Darka by nieco częściej
    podsyłał korespondencję. Strasznie dłuży się czekanie na kolejne odcinki tego
    niewątpliwego dreszczowca :)
- id: 21171
  author: YamroZ
  author_url: ''
  date: '2008-08-27 09:25:54 +0200'
  date_gmt: '2008-08-27 08:25:54 +0200'
  content: Tia no i trza będzie ciasto z pilniczkiem upiec. No chyba że przyczepimy
    linę do HoBBleta i wyrwie kratę.
- id: 21172
  author: opi
  author_url: http://bronikowski.com
  date: '2008-08-27 09:30:23 +0200'
  date_gmt: '2008-08-27 08:30:23 +0200'
  content: "<blockquote>Właśnie wróciłem z długiego dwu miesięcznego urlopu i widzę</blockquote>\r\n\r\nJak
    byłem mały to mówiliśmy na to \"pojechałem pomagać w gospodarstwie\". Materiał
    piękny, pięęękny. Uwielbiam duety \"Ja i mój niewidzialny prawnik\" -- jak mam
    wynajętego prawnika, to on się kontaktuje z drugą stroną, nie ja. Inny kraj, inna
    kultura może tam gdzie ten Pan żyje?"
- id: 21173
  author: cezio
  author_url: ''
  date: '2008-08-27 09:42:48 +0200'
  date_gmt: '2008-08-27 08:42:48 +0200'
  content: "\"Ve are the Judean People's Front. Crack suicide squad. Suicide squad!
    Attack!\"\r\n\r\nPB, NMSP"
- id: 21174
  author: gen.jusz
  author_url: http://gen.jusz.pl
  date: '2008-08-27 11:50:18 +0200'
  date_gmt: '2008-08-27 10:50:18 +0200'
  content: "hmmmmm.... zawsze mi sie wydawalo, ze naruszenie dobr osobistych poprzez
    pomowienie moze byc conajwyzej traktowane jako wykroczenie, a nie przestepstwo...\r\n\r\ngeneralnie
    smieszna saga :)\r\nczekam na ciag dalszy!"
- id: 21175
  author: cam
  author_url: ''
  date: '2008-08-27 12:43:59 +0200'
  date_gmt: '2008-08-27 11:43:59 +0200'
  content: ":-))))))\r\nNo właściwie to mamy sequel \"Syna Prezesa\"TM tym razem jednak
    w wersji dla prawników.\r\nCo prawda uważam, że Pan Patrys pojechał od samego
    początku ze zbyt grubej rury po umiejętnościach Pana Darka. I o ile miałem wątpliwości
    co do \"winy\" Pana Dariusza w pierwszym odcinku, o tyle w tym odcinku moje wątpliwości
    zostały zupełnie rozwiane.\r\nZ niecierpliwością czekam na kolejne odcinki i mam
    nadzieję, że serial okaże się godnym następcą \"Syna Prezesa\"TM.\r\n;-&gt;"
- id: 21176
  author: mj
  author_url: ''
  date: '2008-08-27 13:33:17 +0200'
  date_gmt: '2008-08-27 12:33:17 +0200'
  content: Prawnik napisze i powie wszystko, że każda sprawa jest do wygrania... a
    jak nie to sorry, przykro mi, a po cichutku i tak 3tyś do kieszeni.  :]
- id: 21178
  author: Weirdo
  author_url: ''
  date: '2008-08-27 21:22:45 +0200'
  date_gmt: '2008-08-27 20:22:45 +0200'
  content: Chyba czas pomyśleć o nowej domenie i dedykowanym blogu ;)
- id: 21184
  author: hiena
  author_url: ''
  date: '2008-08-28 08:26:08 +0200'
  date_gmt: '2008-08-28 07:26:08 +0200'
  content: "Czy Pan Dariusz złoży pozew ?\r\nCzy tajemniczy niewidzialny-prawnik ujawni
    swoją tożsamość ?\r\nCzy Patrys usunie swoj wpisy ?\r\n\r\nOdpowiedzi na te oraz
    inne pytania znajdziecie w kolejnym odcinku naszej telenoweli."
- id: 21188
  author: Hoppke
  author_url: http://repo.dobremiasto.net/
  date: '2008-08-28 16:34:26 +0200'
  date_gmt: '2008-08-28 15:34:26 +0200'
  content: Jeju, chłopaki, że wam się jeszcze chce :)
- id: 21189
  author: ja
  author_url: ''
  date: '2008-08-28 19:53:59 +0200'
  date_gmt: '2008-08-28 18:53:59 +0200'
  content: "Jeszcze im się chce.\r\n\r\nWystarczy przeprosić autora programu, ale
    Patrys woli plątać się w swoich kłamstwach. Pisze, że nie znał imienia i nazwiska
    autora podczas pisania artykułu, ale przecież napisał jego imię i nazwisko na
    początku tego pierwszego artykułu :-)  Dodatkowo opisał w nim licencję znajdującą
    się w programie i zawarty w niej zakaz redystrybucji programu bez zgody autora,
    więc musiał ją czytać.\r\n\r\nJako prawnik (nie związany z żadną ze stron sporu)
    zwracam uwagę, że najgorszym przewinieniem jest zawarte w artykule zdanie poddające
    w wątpliwość uczciwe zamiary autora programu: \r\n\"jeśli ... ma faktycznie dobre
    zamiary\" \r\nRozpowiadanie, że należy strzec się osoby o podanym imieniu i nazwisku,
    bo może mieć nieuczciwe zamiary jest naruszaniem jej dóbr osobistych.\r\n\r\nBlogerowi
    radzę zmienić dziewczynę - podobno prawnika - skoro nie zauważa ona takich oczywistych
    rzeczy.  \r\nNiejedna baba doprowadziła faceta do zguby :-)"
- id: 21190
  author: Patrys
  author_url: http://room-303.com/
  date: '2008-08-28 19:59:31 +0200'
  date_gmt: '2008-08-28 18:59:31 +0200'
  content: "ja:\r\n\r\nRozróżnij proszę dane wiarygodne od tych, które są jedynie
    moimi przypuszczeniami. Wątpliwość co do nazwiska autora wynikła właśnie z faktu,
    że nigdzie w pobliżu programu go nie znalazłem i musiałem posiłkować się Googlami.
    Nigdzie nie posiłkowałem się informacjami, które dostępne są tylko z poziomu samego
    programu, bo jak wspomniałem, nauczyłem się podchodzić do komputerów z mocno ograniczonym
    zaufaniem (nie mylić z paranoją)."
- id: 21192
  author: Aśka
  author_url: ''
  date: '2008-08-28 20:44:56 +0200'
  date_gmt: '2008-08-28 19:44:56 +0200'
  content: "ja:\r\n\r\nJako prawnik(nieobiektywnie związany z jedną ze stron sporu),
    potrafię czytać przepisy i je interpretować. Nie widzę powodu, dla którego niepoparte
    żadnym merytorycznym uzasadnieniem twierdzenia miałyby wpłynąć na mój pogląd na
    sprawę oparty na obiektywnej analizie faktów i przepisów."
- id: 21196
  author: Hoppke
  author_url: http://repo.dobremiasto.net/
  date: '2008-08-29 00:45:21 +0200'
  date_gmt: '2008-08-28 23:45:21 +0200'
  content: "Gdy jest się związanym ze stroną (konkubinat, więzy krwi, zależność finansowa,
    whatever), to można nawet nie zauważyć jak mocno fałszuje to nasze postrzeganie
    rzeczywistości i \"analizę faktów\". Jako zdolny prawnik znasz pewnie nawet fachowe
    określenie na taki stan.\r\n\r\nTo mówiłem ja, normalny zdrowy człowiek (nie prawnik
    :)"
- id: 21198
  author: yZZuF
  author_url: ''
  date: '2008-08-29 08:47:35 +0200'
  date_gmt: '2008-08-29 07:47:35 +0200'
  content: Zieeeeeeeeeeeeew... Jest jedna ważna zasada, której się w życiu trzymam
    - nie karmić jebanych troli. Szkoda czasu. No chyba, że jest z tego duży fun.
    :-D
- id: 21201
  author: express
  author_url: ''
  date: '2008-08-29 11:43:32 +0200'
  date_gmt: '2008-08-29 10:43:32 +0200'
  content: yZZuF - ależ ty masz nieskomplikowane życie. Potrzebujesz zasady tylko
    odnośnie karmienia trolli? Zamień się ze mną, co?
- id: 21209
  author: asd
  author_url: ''
  date: '2008-08-29 22:10:52 +0200'
  date_gmt: '2008-08-29 21:10:52 +0200'
  content: Wysłał e-mail? Takie rzeczy wysyła się chyba poleconym z potwierdzeniem
    odbioru? Że komuś w ogóle chce się wyciągać tak wiekową sprawę :/
- id: 21319
  author: '{o}'
  author_url: http://roswell.pl
  date: '2008-09-03 16:23:52 +0200'
  date_gmt: '2008-09-03 15:23:52 +0200'
  content: "Pokłócił się zakompleksiony człowieczek (D.) z nadętym pajacem (P.)\r\nZ
    was dwojga, jednak to Ty, Patrys, jesteś bardziej żenujący."
- id: 21630
  author: lukasz
  author_url: ''
  date: '2008-09-20 11:12:37 +0200'
  date_gmt: '2008-09-20 10:12:37 +0200'
  content: Ech - kreci i kreci z ta kinder-niespodzianka - jakby to jakis problem
    byl skrypta napisac do obslugi modemu i dac go PO PROSTU za darmo.. zal.pl. Do
    tego jeszcze umowa po odpaleniu HIHI - wezcie go pozwijcie ;-)
---
<p>Miałem nadzieję, że moje przygody z pozwami skończyły się wraz z <a href="http://room-303.com/blog/2008/04/20/global-umts-pozywa/">poprzednią notką w wątku</a>. Wiemy jednak, że życie lubi zaskakiwać, czyż nie<sup>1</sup>? Po powrocie z urlopu z otwartymi ramionami przywitał mnie kolejny email z wymiarem sprawiedliwości w tle. Od kogo? Wydaje mi się, że ogłoszenie konkursu w tej sprawie byłoby niecelowe.</p>

<p><small><sup>1</sup> miłośnicy Pratchetta mogliby w tym miejscu słusznie zauważyć, że <q>obiekty w lusterku wstecznym mogą znajdować się bliżej, niż się wydaje</q></small></p>

<p>Tym razem pan Dariusz pisze (email z dnia 16. sierpnia, pisownia oryginalna, pozwolę sobie na wtrącenia):</p>

<blockquote><p>Witam</p>

<p>Właśnie wróciłem z długiego dwu miesięcznego urlopu i widzę, że nadal oba artykuły o moich programach nie są usunięte i powielają się na coraz większej ilości stron internetowych. Wygląda na to, że nie zwracasz uwagi na popełniane przestępstwa. Powiem ci jak zareagował adwokat, gdy zobaczył twój drugi artykuł zawierający moją prywatną korespondencję:  uśmiechnął się i powiedział "to chyba jakiś samobójca".</p></blockquote>

<p>Nie jest mi znany wyrok sądu, który uznawałby moje postępowanie za noszące znamiona przestępstwa. Z pewnością nie jest nim udzielanie porad w kwestii poprawienia słabo napisanego programu (który autor sam określił jako wersję <q>beta</q>).</p>

<p><small>* badania przeprowadzone na grupie kontrolnej zawierającej prawników sztuk jeden; tytuł programu użyty wyłącznie w celach informacyjnych</small></p>

<blockquote><p>W pierwszym artykule naruszyłeś moje dobra osobiste m.in. pomawiając mnie o to, że jestem podejrzanym typem, który może fałszować swoje dane osobowe w licencji programu i tworzy podejrzane programy, które należy unikać. Mimo, że zostałeś poinformowany o naruszeniu prawa, to w pełni świadomie popełniłeś kolejne przestępstwo - publikując moją prywatną korespondencję ponownie naruszyłeś moje dobra osobiste (prawo do prywatności). Jest tylko jedna kategoria listów, które mogą być rozpowszechniane publicznie - tzw. listy otwarte. Wszystkie inne podlegają ochronie prawa. Mój list adresowany był tylko do jednej, konkretnej osoby.</p></blockquote>

<p>Czy jest przestępstwem wyrażenie wątpliwości co do godności (czyt: imienia i nazwiska) autora? Wszak ten ostatni zarówno w archiwum z programem, jak i na jego stronie internetowej figurował jako niewiele mówiący <code>dariuszdev gmail com</code> (stanu bieżącego nie zbadano ze względu na nikłe zainteresowanie niżej podpisanego tytułowym wynalazkiem). Nie sądziłem, żeby faktycznie nosił dźwięczne i jakże rdzennie polskie nazwisko <q>Dev</q><sup>2</sup>, toteż i imię nie wydało mi się pewne.</p>

<p><small><sup>2</sup> w czym upewniłem się po lekturze treści już piątego listu od pana Dariusza, kiedy to był łaskaw zdradzić mi swoje nazwisko, które skrzętnie zamaskował także na zdjęciu złożonego na policji doniesienia o popełnieniu przestępstwa</small></p>

<p>Przy okazji zauważmy, że mowa jest o licencji programu. Niestety, nie udało mi się z nią nigdy zapoznać, gdyż plik tekstowy z opisem programu stanowi, że licencja znajduje się wewnątrz programu, w którymś z menu. Mamy więc jajko-niespodziankę, na którym małym druczkiem umieszczono zapis o takiej mniej-więcej treści: <q>naruszenie zewnętrznej powłoki czekolady jest jednoznaczne z akceptacją warunków umowy, która znajduje się w środku.</q> Nic więc dziwnego, że nigdy nie uruchomiłem programu, skoro wymagałoby to czynu niemożliwego &mdash; wcześniejszego, zapewne telepatycznego, zapoznania się z warunkami i akceptacji owej licencji, prawda? Tutaj pozwolę sobie wyrazić nadzieję (sprawdzić nie mogę), że przynajmniej tam znajdują się dane osobowe pana Dariusza, gdyż dziwnym jest<sup>3</sup> zjawiskiem licencja, w której nie występuje strona udzielająca.</p>

<p><small><sup>3</sup> wbrew poglądom, jakie głosi Wilq, znamienity polski poeta</small></p>

<p>Panu Dariuszowi zaś spieszę z wyjaśnieniem, że do publikacji nie wykorzystałem jego prywatnej korespondencji. Dużo wygodniej było mi użyć tej kopii, którą sam był łaskaw dostarczyć do mojej skrzynki elektronicznej<sup>4</sup>. Być może dopuściłem się tym samym naruszenia tajemnicy własnej korespondencji, czym mogłem spowodować u siebie niepowetowane straty, jednak wydaje mi się, iż niezwykle ciężko byłoby udowodnić sobie samemu przed sądem, że uczyniłem to bez własnej zgody.</p>

<p><small><sup>4</sup> firma Google z pewnością będzie w stanie potwierdzić sygnaturę wiadomości odebranej przez własny serwer: af3c9b1e0804200828t2c8e51e3r848c2999b8edeb31@mail.gmail.com</small></p>

<p>Trzeba bowiem wiedzieć, że w świetle przepisów, prawo pełnego dysponowania korespondencją należy do odbiorcy, a odbiorcą w tym przypadku jestem ja. Gdyby taki hipotetyczny pan Roman przyszedł i upublicznił kompromitującą wiadomość skierowaną do mnie przez pana Dariusza, oj &mdash; wtedy byśmy się pogniewali. Poczta adresowana do mnie jest bowiem chroniona przez ustawę o ochronie praw autorskich i pokrewnych jeszcze w dwadzieścia lat po moim zgonie, którego &mdash; mimo sugestii ze strony szacownego grona adwokackiego &mdash; w najbliższym czasie nie planuję.</p>

<p>Zapewniam również, że w posiadanie własnej poczty wchodzę drogą legalną i bez użycia specjalnych urządzeń podsłuchowych, a publikując informację o czekającym mnie pozwie nie naruszyłem tajemnicy chronionej żadną umową pomiędzy mną i panem Dariuszem.</p>

<blockquote><p>Na twoją niekorzyść działa to, że opublikowałeś moją prywatną korespondencję po to, aby po raz kolejny naruszyć moje dobra osobiste, mimo że byłeś już poinformowany o złamaniu prawa w pierwszym artykule. Kilka artykułów agresywnie atakujących moją osobę wyraźnie wskazuje na działanie z premedytacją, celowe a nie przypadkowe popełnianie przestępstw, co zawsze skutkuje wyższą karą wymierzaną przez Sąd.</p>

<p>W związku z publikacją mojej prywatnej korespondencji na wielu stronach internetowych do aktu oskarżenia dodane zostaną kolejne zarzuty dotyczące naruszenia moich dóbr osobistych - prawa do prywatności.</p>

<p>Oczekuję niezwłocznego usunięcia obu artykułów z wszystkich stron w internecie na których są umieszczone.</p>

<p>Na sprawie karnej oprócz kary z art.212 KK p.2 i usunięcia artykułów, będę domagał się też zadośćuczynienia finansowego za naruszanie moich dóbr osobistych w tym prawa do prywatności.</p></blockquote>

<p>Dalej mamy tradycyjne straszenie sądem. Oczywiście nie mówimy tu o groźbie bezprawnej, bo ta ostatnia jest przestępstwem i podlega karze pozbawienia wolności do lat trzech<sup>5</sup> i&hellip; pojawiła się nieco wcześniej.</p>

<p><small><sup>5</sup> por. art. 115 § 12 oraz art. 191. § 1 kodeksu karnego; czytelników z upośledzoną zdolnością czytania ze zrozumieniem informuję, że <q>do lat trzech</q> nie dotyczy wieku osoby dopuszczającej się czynu</small></p>
<p>Oto czytam bowiem w emailu od pana Dariusza z 20. kwietnia (pisownia oryginalna):</p>

<blockquote><p>Jak sprawa nie zakończy się od razu i narosną duże straty, to będę
musiał wysłać pozew cywilny trafi do Sądu.</p>

<p>Więc nie trać czasu teraz jeszcze jestem w stanie zakceptować niezbyt
wielkie straty i na wszystko przymknać oko i wycofać zawiadomienie o
popełnieniu przestępstwa.</p></blockquote>

<p>Mamy więc <q>groźbę spowodowania postępowania karnego lub rozgłoszenia wiadomości uwłaczającej czci zagrożonego lub jego osoby najbliższej</q> zastosowaną <q>w celu zmuszenia innej osoby do określonego działania, zaniechania lub znoszenia.</q></p>
