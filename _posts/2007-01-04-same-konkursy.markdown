---
layout: post
status: publish
published: true
title: Same konkursy
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 323
alias: /blog/2007/01/04/same-konkursy/
date: 2007-01-04 16:24:36.000000000 +01:00
categories:
- web
tags: []
comments:
- id: 5874
  author: RAFi
  author_url: http://ja.rafi.pl
  date: '2007-01-04 16:37:36 +0100'
  date_gmt: '2007-01-04 15:37:36 +0100'
  content: Hej Patrys, blog roku 10p całkiem ciekawa idea. W końcu trochę tego agregujecie.
- id: 5875
  author: waluigi
  author_url: ''
  date: '2007-01-04 18:04:20 +0100'
  date_gmt: '2007-01-04 17:04:20 +0100'
  content: "\"Powiedziałem sobie cicho Jeronimo! i postanowiłem wziąć udział. I tak
    postanawiałem.\"\r\n;)"
- id: 5876
  author: reod
  author_url: http://ra.jogger.pl
  date: '2007-01-04 19:15:49 +0100'
  date_gmt: '2007-01-04 18:15:49 +0100'
  content: "&gt;W końcu trochę tego agregujecie.\r\n\r\nMało, mało, mało. Dziesiatki
    blogów powinno znaleźć się dodatkowo w feedach 10p w trybie natychmiastowym. Dziesiątki..."
- id: 5877
  author: Paweł Rabinek
  author_url: http://blog.xradar.net
  date: '2007-01-04 19:24:34 +0100'
  date_gmt: '2007-01-04 18:24:34 +0100'
  content: Przy okazji 10p, to kiedyś zgłosiłem tam swojego bloga. Chyba nie jest
    taki straszny ;) Szkoda, że zero odpowiedzi, nawet nie wiem, czy zgłoszenie poszło
    sprawnie.
- id: 5878
  author: pasqdnik
  author_url: ''
  date: '2007-01-04 20:16:04 +0100'
  date_gmt: '2007-01-04 19:16:04 +0100'
  content: no ja zglosilem conajmniej dwa blogi, jeden na prawde dobry. Ale nic, zero.
    Blog nie zostal dodany, nie dostalem nawte zadnej informacji, ze to /dev/null
    zgloszenia leca
- id: 5879
  author: mav
  author_url: http://blog.effigy.pl
  date: '2007-01-04 21:52:59 +0100'
  date_gmt: '2007-01-04 20:52:59 +0100'
  content: Bardziej niż statystyki przydałoby się w miarę przystępne archiwum.
- id: 5881
  author: Patrys
  author_url: http://room-303.com/
  date: '2007-01-04 22:38:19 +0100'
  date_gmt: '2007-01-04 21:38:19 +0100'
  content: "maverick:\r\n\r\nMówisz i masz :)"
- id: 5882
  author: Vroobelek
  author_url: http://www.vroobelek.iq.pl/blog/
  date: '2007-01-05 00:08:52 +0100'
  date_gmt: '2007-01-04 23:08:52 +0100'
  content: "<blockquote>Okazało się, że za rejestrację odpowiada ten wielki czerwony
    banner graficzny w kolumnie nawigacyjnej, który moje oczy przez wspomnianych 20
    minut skutecznie omijały.</blockquote>\r\n\r\nGratuluję :-) mnie się nie udało
    znaleźć.\r\n\r\nA skąd wiesz, że blog Riddle'a został zgłoszony dwukrotnie?"
- id: 5883
  author: Patrys
  author_url: http://room-303.com/
  date: '2007-01-05 00:15:52 +0100'
  date_gmt: '2007-01-04 23:15:52 +0100'
  content: "Vroobelek:\r\n\r\nBo jest dwa razy w konkursie :)"
- id: 5884
  author: Piotr Lewandowski
  author_url: http://blog.lepszyinternet.com
  date: '2007-01-05 01:28:45 +0100'
  date_gmt: '2007-01-05 00:28:45 +0100'
  content: Jak już napisałem na <a href="http://klimowicz.blox.pl/2006/12/blog-roku.html"
    rel="nofollow">blogu o blogach</a> ktoś niedługo zorganizuje konkurs na konkurs
    blogowy :D Może to będziesz właśnie Ty, Patryku ?? :D
- id: 5889
  author: Fanatyk
  author_url: http://polskiblogger.pl
  date: '2007-01-05 11:27:18 +0100'
  date_gmt: '2007-01-05 10:27:18 +0100'
  content: "<blockquote># zgłaszający mojego bloga nie musiał też zgodzić się na publikację
    informacji o Room 303</blockquote>\r\nPatryk zdradź wszystkim tajemnicę czy nie
    potwierdzałeś chęci udziału w konkursie?"
- id: 5890
  author: Patrys
  author_url: http://room-303.com/
  date: '2007-01-05 12:32:18 +0100'
  date_gmt: '2007-01-05 11:32:18 +0100'
  content: "Fanatyk:\r\n\r\nA poczucie humoru to zostawiłeś w domu? Śmieję się z regulaminu,
    bo jest zwyczajnie pokraczny i wygląda jak szybki copy + paste z jakiegoś innego
    serwisu.\r\n\r\nPoprawcie to, bo szacowne Jury też już narzeka na organizację."
- id: 5892
  author: Tomasz Topa
  author_url: http://tomasz.topa.pl/konkurs-na-najlepszy-konkurs-na-blog-2006-roku.html
  date: '2007-01-05 18:18:08 +0100'
  date_gmt: '2007-01-05 17:18:08 +0100'
  content: "http://piotr.mikolajski.net/2007/01/blagi-i-blagierzy-roku-2006\r\n\r\nW
    \"PS\" na końcu wpisu już Piotr Mikołajewski zaproponował ;) Faktycznie aż się
    prosi o taki konkurs, chociaż sądzę, że ciężko będzie wybrać najlepszy konkurs
    na Bl0gaSSkA 0n3Tu ;) (http://tnij.org/konkursnablogaska)"
- id: 5894
  author: Mikołaj
  author_url: http://piotr.mikolajski.net
  date: '2007-01-06 00:13:30 +0100'
  date_gmt: '2007-01-05 23:13:30 +0100'
  content: Tomek, łapy mam Ci uciąć? Nawet w domenie masz prawidłową pisownię mojego
    nazwiska :D
- id: 5895
  author: Tomasz Topa
  author_url: http://tomasz.topa.pl/konkurs-na-najlepszy-konkurs-na-blog-2006-roku.html
  date: '2007-01-06 02:37:13 +0100'
  date_gmt: '2007-01-06 01:37:13 +0100'
  content: "[shame]\r\nhttp://tomasz.topa.pl/tmp/tablica.gif\r\n[/shame]\r\n\r\nSerio
    nie mam pojęcia skąd mi się to \"Mikołajewski\" wzięło... Gdyby Patrys miał chwilkę
    czasu, albo ktoś się wbił do bazy danych tego bloga, bardzo proszę o poprawienie
    tego nazwiska..."
- id: 5896
  author: Mikołaj
  author_url: http://piotr.mikolajski.net
  date: '2007-01-06 11:00:29 +0100'
  date_gmt: '2007-01-06 10:00:29 +0100'
  content: "ROTFL :D\r\n<em>Apology accepted, Captain Needa</em>"
- id: 6027
  author: byte
  author_url: http://byte.livenet.pl
  date: '2007-01-11 22:12:36 +0100'
  date_gmt: '2007-01-11 21:12:36 +0100'
  content: "Czek dys ałt:\r\n\r\nhttp://piotr.mikolajski.net/2007/01/kradnij-a-sie-wylansujesz"
---
<p>Styczeń przyniósł wiele możliwości otrzymania statusu gwiazdy. W tym konkursy na bloggera roku. Póki co, wiem o dwóch.</p>

<h4>Polski Blogger</h4>

<p>Najpierw zostałem zgłoszony do <a href="http://blogroku.polskiblogger.pl/">konkursu</a> organizowanego przez <a href="http://polskiblogger.pl/autor/">Pawła Lipca</a>.</p>

<p>Strona konkursu pozostawia, mówiąc oględnie, odrobinę do życzenia (podobnie jak i blog Pawła, ale nie o tym jest notka). O ile wygląd mogę zrozumieć, bo jest to najpopularniejszy — i bardzo zgrabny — temat graficzny dla Wordpressa, tak chaos informacyjny jest trudny do ogarnięcia.</p>

<p>W jury widać same <q>sławy</q> blogosfery. Od Igora Janke, znanego publicysty, aż do Krzysztofa Urbanowicza, którego znaleźć można nawet w konserwie, jeśli tylko etykieta zawiera gdziekolwiek napis <q>2.0.</q></p>

<p>Regulamin przeczytałem od deski do deski. Wynika z niego, co następuje:</p>

<ul>
<li>wziąć udział mogą wszyscy i za darmo, nie trzeba mieć nawet bloga</li>
<li>zgłosić można nawet cudzego bloga, bo konkurs jest dla internautów, a oceniane są blogi</li>
<li>oceniane jest coś, co się nazywa <q>ogólne wrażenie</q> — cokolwiek by to nie było</li>
<li>nie muszę wyrażać zgody na przetwarzanie moich danych, bo mojego bloga zgłosił ktoś inny, czyli w rozumieniu regulaminu nie jestem uczestnikiem</li>
<li>zgłaszający mojego bloga nie musiał też zgodzić się na publikację informacji o Room 303, bo jest to wymagane tylko w przypadku zgłaszania <em>swojej strony</em></li>
</ul>

<h4>wiadomosci24.pl</h4>

<p>Drugi konkurs, tym razem na bloggera, organizują <a href="http://www.wiadomosci24.pl/">wiadomosci24.pl</a>. Tutaj do zgłoszenia bloga zaprosił mnie email. Nie wiem, od kogo, bo był sformułowany na tyle ogólnie, że cudem uszedł z życiem po przebiciu się przez filtry antyspamowe.</p>

<p>W mailu znalazłem link do informacji opublikowanej w aktualnościach. Tam z kolei trafiłem na link do regulaminu. Jest lepszy niż ten wspomniany wcześniej.</p>

<p>Powiedziałem sobie cicho <q>Jeronimo!</q> i postanowiłem wziąć udział. I tak postanawiałem. Przez dobrych 20 minut. Przeczytałem regulamin kilka razy, od deski do deski. Wszędzie stało jak byk, że zgłosić można się na <q>specjalnej stronie,</q> ale odnośnika do tej specjalnej strony już nie było. Poirytowany zacząłem szukać w podglądzie źródła <abbr title="HyperText Markup Language">HTML</abbr> i znalazłem. Okazało się, że za rejestrację odpowiada ten wielki czerwony banner graficzny w kolumnie nawigacyjnej, który moje oczy przez wspomnianych 20 minut skutecznie omijały. Brawo za użyteczność interfejsu.</p>

<p>Dziś dostałem za to potwierdzenie przyjęcia bloga do oceny. Z miejsca jednak znalazłem się na przegranej pozycji, bo dwa pierwsze miejsca z pewnością przypadną <a href="http://riddle.jogger.pl/">blogowi Riddle'a</a>. Taką właśnie liczbę razy został on bowiem przyjęty. :)</p>

<h4>A potem opanujemy świat</h4>

<p>Skoro w pierwszym konkursie wygra za mnie ktoś inny (a drugi raz bloga zgłosić nie mogę), a w drugim padam pod przeważającą siłą konkurencji, to pozostało mi tylko jedno. Zorganizujemy sobie własny konkurs i wybierzemy bloga roku <a href="http://10przykazan.com/">10przykazan</a>.</p>

<p>Oczywiścię żartuję, ale możecie się spodziewać, że niedługo opublikujemy statystyki dotyczące popularności poszczególnych blogów z tego właśnie serwisu (bo do innych serwisów nie mamy dostępu, haha).</p>
