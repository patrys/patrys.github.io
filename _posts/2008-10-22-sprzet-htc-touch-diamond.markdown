---
layout: post
status: publish
published: true
title: 'Sprzęt: HTC Touch Diamond'
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 490
wordpress_url: http://room-303.com/blog/?p=490
date: 2008-10-22 00:28:24.000000000 +02:00
categories:
- usability
- hardware
tags: []
comments:
- id: 22210
  author: jpc
  author_url: http://jpc.jogger.pl
  date: '2008-10-22 13:20:28 +0200'
  date_gmt: '2008-10-22 12:20:28 +0200'
  content: "286 dpi. Cacuszko ten ekranik. ;-)\r\nPomyśleć, że MacBooki mają 113dpi,
    i to i tak jest więcej niż przyciętna (mój LCD Samsunga 21\" ma 95dpi, a 1024x768
    na 17\" to ledwie 75dpi).\r\n\r\nJa chce resolution independence! :)"
- id: 22217
  author: Aśka
  author_url: ''
  date: '2008-10-22 18:32:07 +0200'
  date_gmt: '2008-10-22 17:32:07 +0200'
  content: Nie wspomniałeś o mieczu świetlnym ;)
- id: 22358
  author: cactus
  author_url: ''
  date: '2008-10-28 15:44:41 +0100'
  date_gmt: '2008-10-28 14:44:41 +0100'
  content: W moim freerunerze tez jest taki sam fajny wyswietlacz - naprawde robi
    wrazenie :)
- id: 22553
  author: satoru
  author_url: ''
  date: '2008-11-04 17:32:37 +0100'
  date_gmt: '2008-11-04 16:32:37 +0100'
  content: A co z czułością wyświetlacza? Czy dorównuje tej z iphona?
- id: 22723
  author: Kaylee
  author_url: http://www.thinkpadonline.info
  date: '2008-11-10 07:57:37 +0100'
  date_gmt: '2008-11-10 06:57:37 +0100'
  content: I recently came across your blog and have been reading along. I thought
    I would leave my first comment. I don't know what to say except that I have enjoyed
    reading. Nice blog. I will keep visiting this blog very often.
---
<p>Czas już chyba najwyższy przebudzić tego bloga z letargu. Kilka osób prosiło mnie o opisanie pierwszych wrażeń z urządzeniem, poniżej możecie więc znaleźć krótką recenzję Diamonda.</p>

<p>Na początku wypada mi podziękować pracodawcy, firmie <a href="http://itsltd.eu/">ITS Ltd.</a>, za obdarowanie mnie zarówno <a href="http://pdadb.net/index.php?m=specs&amp;id=1311">Diamondem</a>, jak i poprzednim <abbr title="Personal Digital Assistant">PDA</abbr> &mdash; <a href="http://pdadb.net/index.php?m=specs&amp;id=856">Vodafone v1615</a> (HTC Kaiser). Oba urządzenia przeszły testy jako mój podstawowy telefon. Wstępy mamy za sobą, zatem do dzieła.</p>

<h4>Główny urząd miar i wag</h4>

<p>Złośliwi powiedzą, że HTC Kaiser został zaprojektowany jako urządzenie do tłuczenia szyb i wbijania gwoździ. Wymiarami odpowiada iPhone'owi, ale jest od niego półtora raza grubszy. Solidność konstrukcji z pewnością niejeden gwóźdź przetrzyma, jednak Kaiser rozmiar swój zawdzięcza głównie wbudowanej, wysuwanej klawiaturze.</p>

<p>Diamond jest od niego dużo mniejszy &mdash; wysokość i szerokość straciły po centymetrze, a grubość jest minimalnie mniejsza od urządzenia z jabłuszkiem. Cała obudowa wygląda dużo nowocześniej i przypomina bardziej iPoda Nano niż materiał budowlany. Główną ofiarą gwałtownej redukcji wymiarów jest sprzętowa klawiatura, której usunięcie pozwoliło również masie urządzenia zmieścić się w klasie kieszonkowych telefonów. Z niespełna 200 gram zrobiło się nieco ponad 100, co powinno zapobiec nadmiernemu umięśnieniu tylko jednej z partii mojego ciała.</p>

<h4>Wyświetlacz i interfejs</h4>

<p>Na <abbr>PDA</abbr> ekrany dotykowe są standardem od dłuższego czasu. Kaiser ze swoim wyświetlaczem 240x320 nie wyglądał najgorzej (jeśli pominąć sam system Windows, którego elementy tu i ówdzie boleśnie prześwitują przez choćby najlepiej zaprojektowaną nakładkę graficzną). Wysunięcie klawiatury powodowało zmianę orientacji wyświetlacza, który już w trybie landscape można było odchylić i wyobrazić sobie, że mamy bardzo małego laptopa. iPhone ze swoim 320x480 był naturalną ewolucją.</p>

<p>Diamonda z wyświetlaczem 480x640 trzeba zobaczyć na żywo. Nie przypuszczałem, że dożyję gładkich czcionek na urządzeniu przenośnym. Ekran jest mniejszy od oferowanego przez Apple (2,8" kontra 3,5"), ale wygląda prześlicznie. Wysoka rozdzielczość w połączeniu z niewielką przekątną zapewnia jakość odwzorowania grafiki, z jaką monitory biurkowe nie mogą się równać (dlatego patrząc na zdjęcia w sieci nie docenisz tego cudeńka).</p>

<h4>Składnica jedzenia: klawiatura</h4>

<p>Wspomniałem, że Kaiser dysponuje sprzętową klawiaturą. Czy jest wygodna? Bardzo. Przynajmniej tak długo, jak długo nie przyjdzie nam wprowadzać polskich znaków. Czy tęsknię? Nie &mdash; książki na <abbr>PDA</abbr> pisał nie będę, jeśli zaś chodzi o korzystanie z internetu i telefonu, klawiatura ekranowa Windows Mobile radzi sobie aż nadto dobrze.</p>

<p>Dla ceniących komfort pisania (w tym intuicyjną obsługę znaków diakrytycznych) obowiązkowym dodatkiem do każdego sprzętu z Windows Mobile na pokładzie powinien być <a href="http://www.resco.net/pocketpc/keyboard/default.asp">Resco Keyboard Pro</a>. Jest wart swojej ceny. Naprawdę.</p>

<h4>System operacyjny i środowisko</h4>

<p>Oba urządzenia HTC pracują pod kontrolą Windows Mobile Professional (6.0 w przypadku Kaisera i 6.1 w przypadku Diamonda). Oczywiście, nie ma wątpliwości, że na ten system właśnie dostępnych jest najwięcej aplikacji, ale marna to pociecha w obliczu graficznej katastrofy w postaci domyślnego interfejsu użytkownika. Tutaj iPhone wygrywa bez kiwnięcia palcem.</p>

<p>HTC dołożyło wszelkich starań, aby ukryć paskudne bebechy brzydactwa z Redmond, ale są miejsca, gdzie nie da się ich uniknąć. O ile główny interfejs Diamonda jest śliczny i w całości obsługiwany za pomocą gestów, o tyle wyłączenie zestawu stereo Bluetooth wymaga przebrnięcia przez dwa ekrany konfiguracji. Serio. Nie, nie wystarczy wyłączyć słuchawek, wtedy dźwięku nie ma wcale. FAIL.</p>

<p>W przypadku zwykłego telefonu nie wspomniałbym o tym wcale, ale w dobie iPhone'a warto dodać, że oba urządzenia (przynajmniej na terenie Anglii) rozprowadzane są bez sim-locka (ani innych cudów aktywacyjnych).</p>

<p>Diamond na baterii żyje jakieś dwie doby, wliczając w to sporadyczne rozmowy, zestaw stereo na Bluetooth i słuchanie muzyki. Nie jest to szczególnie imponujące osiągnięcie, jeśli porównać go z klasycznymi telefonami.</p>

<h4>Oprogramowanie</h4>

<p>Nie będę pisał o tym, że Windows Mobile przychodzi z pakietem biurowym, ale warto wspomnieć, że Diamond na pokładzie ma natywnego klienta YouTube i aplikację Google Maps. Ta ostatnia potrafi oczywiście korzystać z wbudowanego odbiornika <abbr title="Global Positioning System">GPS</abbr> obu urządzeń.</p>

<p>Nie sposób pominąć też przeglądarki. Posiadacze <abbr>PDA</abbr> działających pod kontrolą Windows z pewnością pałają już serdeczną nienawiścią do dostarczanej z systemem parodii przeglądarki internetowej. Dlatego cieszy fakt, że z Diamondem nie tylko dostarczana jest pełna wersja przeglądarki Opera Mobile, ale jest ona w pełni dostosowana do samego urządzenia. Znaczy to tyle, że korzysta z akcelerometru (którego Kaiser nie posiadał) i jog-wheela (który uwielbiam w swoim iPodzie Nano, a który Apple gdzieś zgubiło przy projektowaniu nowych urządzeń).</p>

<p>To zdanie zasługuje na osobny akapit: Opera Mobile (9.5) na Windowsie jest szybsza od Safari na iPhonie. Czapki z głów przed autorami przeglądarki. Płynny zoom za pomocą kółka to też mistrzostwo.</p>

<p>Reszty nie będę opisywać, ich listę można znaleźć online. Zaznaczę tylko, że Teeter (wbudowana gra polegająca na prowadzeniu kulki za pomocą akcelerometru) wciąga niezwykle. Uprzedzając pytania: tak, zainstalowałem Lightsaber, jestem prawdziwym Jedi i tak dalej.</p>

<h4>Czy warto?</h4>

<p>Jeśli masz zapłacić za niego oficjalną polską cenę (1499 PLN) &mdash; lepiej kup sobie PlayStation 3 albo Xboksa 360.</p>

<p>Jeśli szukasz telefonu z długim czasem czuwania &mdash; kup Nokię 3310, bo Diamond wymaga ładowania przynajmniej raz na dwa dni.</p>

<p>Jeśli potrzebujesz głównie odtwarzacza muzyki &mdash; polecam iPoda Nano i nie zmieniaj telefonu.</p>

<p>Jeśli chcesz przetestować Androida &mdash; poczekaj na HTC Dream.</p>

<p>Jeśli szukasz recenzji iPhone'a &mdash; przykro mi, to nie ten adres.</p>

<p>Jeśli szukasz dobrego <abbr>PDA</abbr> &mdash; polecam Diamonda.</p>
