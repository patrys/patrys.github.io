---
layout: post
status: publish
published: true
title: Przygoda z ITS zbliża się do końca
author: Patrys
author_login: admin
author_email: patrys@pld-linux.org
author_url: http://room-303.com/blog/
wordpress_id: 655
wordpress_url: http://room-303.com/blog/?p=655
date: 2009-10-02 17:01:44.000000000 +02:00
categories:
- varia
- praca
tags: []
comments:
- id: 24519
  author: nbw
  author_url: http://enbewu.net/blog/
  date: '2009-10-02 17:08:18 +0200'
  date_gmt: '2009-10-02 15:08:18 +0200'
  content: O jak miło.
- id: 24520
  author: byte
  author_url: http://bytowisko.pl
  date: '2009-10-02 17:43:25 +0200'
  date_gmt: '2009-10-02 15:43:25 +0200'
  content: Wstrząśnięty i zmieszany. I w sumie trochę żal, że zachodnie firmy wciąż
    traktują ten kraj jak Bantustan.
- id: 24521
  author: GDR!
  author_url: http://gdr.geekhood.net/
  date: '2009-10-02 18:04:27 +0200'
  date_gmt: '2009-10-02 16:04:27 +0200'
  content: Niezly burdel... A nie, czekaj, juz dwa lata temu zapylalem w wakacje za
    darmo.
- id: 24522
  author: Patrys
  author_url: http://room-303.com/
  date: '2009-10-02 18:29:44 +0200'
  date_gmt: '2009-10-02 16:29:44 +0200'
  content: "GDR:\r\n\r\nJestem absolutnie pewien, że firma cię nie zatrudniała, więc
    jeśli pracowałeś, to albo dla nbw, albo dla e-lady.pl (która była klientem nbw,
    a nie ITS)."
- id: 24523
  author: Piotr Lewandowski
  author_url: ''
  date: '2009-10-02 18:59:38 +0200'
  date_gmt: '2009-10-02 16:59:38 +0200'
  content: A ja bym się tak po złości przejechał do UK (no tak, gdyby nie ta kasa)
    i narobił debilowi smrodu przy wszystkich... Tylko, że jak znam życie jak ktoś
    jest kutasem to go nic nie rusza... PS. Sorki za parlamentarny język... Po prostu
    szkoda...
- id: 24524
  author: DeeJay1
  author_url: http://princefool.blogspot.com/
  date: '2009-10-03 09:49:03 +0200'
  date_gmt: '2009-10-03 07:49:03 +0200'
  content: Ech, szkoda. Niestety takie rzeczy w tym kraju są dość normalne (nawet
    jeśli pracodawca z zagranicy) :/ Powodzenia w szukaniu nowego zajęcia, ja niestety
    nie mogę zaoferować nic związanego z OS...
- id: 24525
  author: RAFi
  author_url: http://ja.rafi.pl
  date: '2009-10-03 18:11:46 +0200'
  date_gmt: '2009-10-03 16:11:46 +0200'
  content: Nie trzeba wyjeżdżać z kraju czy tez szukać pracy zagranicą by przekonać
    się, iż na rodzimym podwórku wiele firm, a w nich kutasów, którzy myślą tylko
    jak tu kogoś oskubać.
- id: 24527
  author: Piotr Lewandowski
  author_url: ''
  date: '2009-10-04 12:17:57 +0200'
  date_gmt: '2009-10-04 10:17:57 +0200'
  content: '@RAFi: true, true...'
- id: 24528
  author: matipl
  author_url: http://matipl.pl/
  date: '2009-10-04 21:14:18 +0200'
  date_gmt: '2009-10-04 19:14:18 +0200'
  content: Współczuję, miałem różne problemy z pracodawcami, ale całe szczęście nie
    takie jak Ty. Trzymam kciuki za powodzenie akcji z sadem i szybkim wypłatą chociażby
    kasy z funduszu gwarancyjnego.
- id: 24529
  author: emes
  author_url: ''
  date: '2009-10-04 22:08:20 +0200'
  date_gmt: '2009-10-04 20:08:20 +0200'
  content: Mój bobrze, jak dobrze, że wylogowałem się z ITS na czas. Trzymam kciuki
    za powodzenie w walce o swoje!
- id: 24533
  author: CoSTa
  author_url: http://costa.kofeina.net
  date: '2009-10-06 15:11:36 +0200'
  date_gmt: '2009-10-06 13:11:36 +0200'
  content: Hmmm... Mojego byłego pracodawcę pocięli za długi. Nie to, żebym coś podpowiadał...
- id: 24536
  author: Fuzzy
  author_url: ''
  date: '2009-10-07 03:40:03 +0200'
  date_gmt: '2009-10-07 01:40:03 +0200'
  content: A ja pracuję od paru lat dla pewnej dużej firmy, lidera z branży telekomunikacyjnej.
    Oczywiście jak tysiące innych nie pracuję "u" nich, tylko "dla" nich, a przez
    ten czas już ze 3 razy zmieniłem warstwy pośredników... No i mimo, że firma duża
    to też ma problemy i dziwnym trafem również za maj (prawie)nikt kasy nie dostał.
    Wprawdzie za kolejne miesiące płacą, ale wszyscy podejrzewają, że kasę za maj
    zobaczymy dopiero gdy będą nas niedługo żegnać w zwiazku z wielką planowaną restrukturyzacją
    outsource'u...
- id: 24579
  author: Karol
  author_url: http://www.koronowicz.com
  date: '2009-11-16 22:27:19 +0100'
  date_gmt: '2009-11-16 21:27:19 +0100'
  content: Słaba sytuacja, powodzenia!
---
<p>Część z was z pewnością wie, że jeszcze do lipca tego roku pracowałem dla polskiego oddziału angielskiej firmy Internet Trading Solutions Ltd., w skrócie ITS, który to skrót odnosi się również do siostrzanej firmy Immediate Technical Solutions. Właścicielem obu brytyjskich bytów był John Dowling. Polski oddział miał dodatkowego wspólnika w osobie Łukasza Grada. Wszystko co dobre, kiedyś się kończy.</p>

<p>Chciałem już na wstępie zaznaczyć, że nie siedzę teraz w lesie obżerając się torfem tylko dlatego, że razem z <a href="http://jakotwojprawnik.com/">Asią</a> wydaliśmy wszystkie swoje oszczędności, a ona zapewniła mi dodatkowo wsparcie w kwestiach prawnych.</p>

<p>Nasamprzód pojawił się tajemniczy list z sądu, oznaczony kilkunastoma (a może kilkudziesięcioma) sygnaturami akt. W środku żądanie ustosunkowania się do podniesionej przez ZUS kwestii niepłacenia jakichkolwiek składek. Był to początek maja. W drugiej zaś połowie miesiąca zostaliśmy wszyscy wezwani przez policję. Na przesłuchanie, w charakterze świadków, oczywiście w sprawie składek na ZUS.</p>

<p>Potem &mdash; z końcem maja &mdash; zniknęło biuro, jednak obiecano nam, że nowa siedziba jest tylko kwestią dni. Oczywiście dni przechodziły w tygodnie, a my słyszeliśmy tylko o przedłużającej się kwestii kredytu i konieczności nabycia nieruchomości¹.</p>

<p><small>¹ Oczywiście. A tu mi jedzie czołg.</small></p>

<p>Kolejnym etapem było zaprzestanie wypłaty jakichkolwiek wynagrodzeń. Pensji za maj nikt nie widział. Przeprosiny, mgliste próby <q>wyjaśnienia</q>, obietnica rekompensaty. Zapowiedziałem, że nie zamierzam robić nic, co nie wynika bezpośrednio z opisu mojego stanowiska. W rezultacie przez cały miesiąc nie miałem do roboty absolutnie nic. I dobrze, bo czerwcowe wypłaty poszły szukać tych z maja i od tego czasu wszelki słuch po nich zaginął.</p>

<p>Szybko wydało się także, czemu firma nie ma dla nas pracy. Po kilku dniach otrzymaliśmy bowiem ofertę zatrudnienia w spółce Alrisha² Ltd., której siedziba również znajduje się w Windsorze, a załoga nosi &mdash; dziwnym trafem &mdash; te same nazwiska, co pracownicy ITS. Nawet głos i numer telefonu osoby rekrutującej przywodził na myśl mojego szefa, podobnie jak jego imię, nazwisko i niezmącona wiara w to, że <q>będzie lepiej</q> i <q>na pewno dostaniecie swoje pieniądze</q>.</p>

<p><small>² Alrisha po arabsku znaczy <q>powróz</q>, co oczywiście stało się inspiracją sporej dawki wisielczego humoru, jakże pasującego nastrojem do sytuacji.</small></p>

<p>Postawiłem jasny warunek: zaległe pensje, wypowiedzenie i odprawa, potem możemy rozmawiać o pracy. Zasugerowałem wręcz, że jeśli nowej spółce tak zależy na mojej pracy, to z pewnością może udzielić starej spółce pożyczki w wysokości zaległych wypłat. Potrzebują czasu do namysłu.</p>

<p>W tym samym czasie pojawił się niejaki Pierre K., który w rozmowie telefonicznej przedstawia się jako administrator serwerów Alrishy. Jak się okazało, jego mówiony angielski nie odbiegał od tego pisanego, a składał się głównie z podwórkowej łaciny wymieszanej ze skrótami rodem z AOL. Pan sprawiał wrażenie takiego, który ma problem z ustawieniem zegarka na wideo, a próbował doprowadzić do działania wirtualizację usług serwerowych. W końcu poddał się i zaoferował, że&hellip; zapłaci mi za to, żebym pracował za niego.</p>

<blockquote><p><cite>Patrys</cite>: <q>you need a working kernel then</q></p>
  
<p><cite>Pierre</cite>: <q>listen patrys i would pay your help out of my pocket ..<br />it just freaks me out<br />and i need it urgend<br />i know u dont got your payment .. but that have nothing todo with me</q></p>

<p><cite>Patrys</cite>: <q>I hope you understand that given the current situation it's not in my best interest to help you at all<br />I try to do my best but I can't just do it for you</q></p>
 
<p><cite>Pierre</cite>: <q>well i understand u .. thats not the problem thats why i offerd pay your help out of my privat pocket<br />that cash would be untaxed just under hand</q></p>

<p><cite>Patrys</cite>: <q>sorry mate, can't do it</q></p>

<p><cite>Pierre</cite>: <q>dang :/</q></p></blockquote>

<p>Powiedziałem, że nie życzę sobie, żeby marnował mój czas. Poskutkowało, bo więcej się nie odezwał, przestał się odzywać także mój przełożony. Od innych pracowników dowiedziałem się, że wkrótce miało nastąpić odcięcie nieopłaconych linii telefonicznych, a brytyjska spółka właśnie przygotowuje się do likwidacji. Zniknął też cały majątek. Dziwnym trafem Alrisha oprócz załogi zabrała również sprzęt i kontrakty obu ITS&ndash;ów.</p>

<p>Od tego momentu firma istniała praktycznie tylko na papierze. Spółka macierzysta powołała likwidatora³, Luke rzucił pracę i wyjechał do Londynu, a nami nikt się już nie przejmował. Z końcem czerwca rozwiązałem umowę ze skutkiem natychmiastowym z winy pracodawcy (niewypłacenie wynagrodzenia stanowi ciężkie naruszenie obowiązków względem pracownika). Pozew poszedł oczywiście listem poleconym, na adres, z którego spółka wyprowadziła się w maju. Cóż, nie byli łaskawi wskazać w KRS innego, więc postanowiliśmy skorzystać z fikcji doręczenia.</p>

<p><small>³ Strona firmy <a href="http://www.robertday.biz/">Robert Day</a> przeznaczona jest tylko dla odważnych osób o silnych żołądkach.</small></p>

<p>Kolejnym krokiem było złożenie pozwu o wypłatę zaległego wynagrodzenia oraz rekompensaty za przysługujący mi miesięczny okres wypowiedzenia. Rozprawa odbyła się wczoraj i trwała 10 minut, dość, by dołączyć do akt przyniesiony ze sobą aktualny odpis KRS. To na wypadek, gdyby sąd po powrocie poleconego z wezwaniem zechciał wskazania innego adresu. Sędzia obejrzała jeszcze raz pozew, przejrzała tych kilka stron KRS, które zawierały wpisy o zaległościach na rzecz ZUS&ndash;u, załamała ręce i udzieliła mi krótkiego wykładu na temat ciężkich czasów i niskich emerytur. Następnie kazała zaprotokołować, że zastrzega sobie prawo do wydania wyroku w trybie zaocznym, ale nie może tego zrobić do momentu otrzymania zawiadomienia o nieudanym doręczeniu wezwania.</p>

<p>Teraz o wszystkim zdecyduje pieczątka na pocztowej zwrotce. Jeśli pierwsze awizo zmieściło się w ustawowym terminie powiadomienia o rozprawie, to powinienem dostać wyrok pocztą. W przeciwnym wypadku czeka mnie powtórka rozprawy.</p>

<p>Z wyrokiem można już próbować starać się o środki z Funduszu Gwarantowanych Świadczeń Pracowniczych. Niestety, ten ostatni pokrywa roszczenia tylko do kwoty przeciętnego wynagrodzenia. Jak wyegzekwować PIT i świadectwo pracy, nadal nie wiadomo.</p>
